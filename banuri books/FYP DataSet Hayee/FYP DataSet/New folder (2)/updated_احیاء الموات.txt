عنوان: غیر آباد زمین کے آباد کرنے  اور دوسرے کے حق پر قبضہ کرنے کا حکم
سوال: 1۔ہمارے گاؤں میں کچھ زمینیں ایسی ہیں ،جن کے اصل مالک معلوم نہیں ہوتے،ایسی زمین پر لوگ قبضہ کر لیتے ہیں اور اس میں محنت کر کے فصل اگاتے ہیں،پھر جو نفع ہوتا ہے ،وہ قابض اپنے استعمال میں لاتا ہے،بعض لوگوں نے تقریباً پندرہ سالوں سے قبضہ کیا ہوا ہے،جب اصل مالک معلوم نہ ہوتو یہ زمینیں علاقہ والوں کی مشترکہ کہلائیں گی یاقبضہ کرنے والےکی شمار ہوں گی؟2۔ایک شخص کا انتقال ہوا،اس کے ورثاء میں ایک وارث کل ترکہ پر قابض ہے،دوسرے ورثاء کو حصہ نہیں دے رہا،کیا اس صورت میں دیگر ورثاء خفیہ طور پر ترکہ میں سے اپنا حصہ لے سکتے ہیں؟
جواب:
1۔واضح رہے کہ جو زمینیں  عرصہ دراز سے غیر آباد پڑی ہیں،کسی کی ملکیت نہیں اور قریب کے گاؤں کے مصالح و منافع اس سے متعلق نہیں،تو حکومت کی اجازت سے جو ان زمینوں  کو آباد کرےگا،وہ ان کا مالک بن جاۓگا۔لہذا صورتِ مسئولہ میں جن  لوگوں نے حکومت کی اجازت کے بغیر مذکورہ زمینوں پر قبضہ کیا ہیں  ،وہ شرعاً  ان کے مالک نہیں ،بل کہ  حکومت کی اجازت سےجو لوگ ان زمینوں کو آباد کریں گے،یعنی سرکار سے اپنے نام کروائیں گے،وہ ان  کے مالک بن جائیں گے۔2۔وراثت میں ہر وارث اپنے شرعی حصے کے بقدر شریک ہوتا ہے، کسی وارث کو یہ اختیار نہیں کہ وہ دیگرورثاء  کی حق تلفی کر ے یا ان کو وراثت سے محروم کرے،کسی کاحق مارنا یا کسی کے حق پر قبضہ کرنا شرعاً جائز نہیں ہے، اور جو شخص کسی کا واجب حق ادا کرنے پر قادرہوکر بھی ادا نہ کرے وہ ظالم، غاصب  اور سخت گناہ گار ہے؛ لہذا صاحبِ حق  شرعی حدود میں رہتے ہوئے اپنے حق کی واپسی کا مطالبہ کرسکتا ہے، اگر غاصب زبانی مطالبے سے ادا نہ کرے تو سماجی اثر و رسوخ استعمال کرے، اگر کسی بھی طرح حق واپس دینے پر راضی نہ ہو تو صاحبِ حق کو  قانونی چارہ جوئی کی شرعاً اجازت ہے۔اور وراثت ميں  اگر مال ہے، یعنی واقعۃً کسی نے دوسرے کا مال دبالیا ہے، اور قانونی کار روائی کے ذریعے بھی اس کا حصول ممکن نہ ہو ، ایسی صورت میں اگر غاصب کا مال صاحبِ حق کے پاس آئے تو  وہ اپنی رقم کے بقدر اس میں سے وصول کرسکتاہے، حق سے  زیادہ وصول کرنا جائز نہیں ہوگا، یہ یاد رہے کہ اس آخری مرحلے سے پہلے دیگر ذرائع استعمال کرے، اگر ہر طرف سے مایوسی ہوجائے تو اس پر عمل کرسکتاہے۔نیز حدیث میں ایسے شخص کے بارے میں بڑی وعیدیں آئیں ہیں ،حضورﷺ نے فرمایا کہ  "جس نے زمین میں سے ایک بالشت بھی ظلم کرتے ہوئے حاصل کی، قیامت کے دن اسے سات زمینوں سے طوق پہنایا جائے گا۔"مرقاۃ المفاتیح میں ہے:"(عن النبي صلى الله عليه وسلم أنه قال: (من أحيا أرضا ميتة ) أي: غير مملوكة لمسلم، ولم يتعلق لمصلحة بلدة أو قرية بأن يكون مركض دوابهم مثلا (" فهي له ") ، أي: صارت تلك الأرض مملوكة له، لكن إذن الإمام شرط له عند أبي حنيفة رحمه الله ."(کتاب البيوع، باب الغصب والعارية، 1973/5، ط:دار الفكر)فتاوی شامی میں ہے:"والفتوى اليوم على جواز الأخذ عند القدرة من أي مال كان لا سيما في ديارنا لمداومتهم للعقوق."(كتاب السرقة، 95/4، ط:سعید)مشکاۃ المصابیح میں ہے:"عن سعيد بن زيد رضي الله عنه قال: قال رسول الله صلى الله عليه وسلم :من أخذ شبرا من الأرض ظلما، فإنه يطوقه يوم القيامة من سبع أرضين ." متفق عليه." رسول اللہ ﷺ نے فرمایا:کہ جس نے زمین میں سے ایک بالشت بھی ظلم کرتے ہوئے حاصل کی ،قیامت کے دن اسے سات زمینوں سے طوق پہنایا جائے گا۔"(کتاب البيوع، باب الغصب والعارية، 887/2، ط:المکتب الاسلامی)فقط والله أعلم

Reference: Sunnah.com reference : Book 7, Hadith 168 English translation : Book 7, Hadith 922 Arabic reference : Book 7, Hadith 916: حوالہ

عنوان: مملوکہ زمین کنویں وغیرہ کے لیے شرعاً حریم نہیں
سوال: ایک شخص نےاپنی زمین پرایک ٹیوب ویل لگایاہے، اس کےساتھ متصل زمین داراپنی زمین میں اپنےلیےٹیوب ویل لگارہاہے، اب اس پردونوں کےدرمیان تنازعہ اٹھ کھڑاہواہے۔پوچھنایہ ہے کہ جس طرح ارض موات میں ایک حدمقررہےکیااسی طرح مملوکہ زمینوں میں بھی شرعاً کوئی حدمقررہےکہ اس  حدکےاندردوسراکوئی پھراپنےلیےکنواں یاٹیوب ویل نہیں لگاسکتا؟
جواب: ارض موات میں ایک کنویں، بورنگ یاٹیوب ویل کےچاروں اطراف 30گزاُس کاحریم  ہوتاہے، یعنی جس شخص نےپہلےکنواں کھدوایاہو، یابورنگ کروائی ہو، یاٹیوب ویل بنایاہو، اسےشرعاًحق حاصل ہوتاہےکہ وہ کسی دوسرےشخص کو30گزکےاندراندردوسراکنواں کھدوانے، بورنگ کروانے، یاٹیوب ویل بنانےسےمنع کرے، لیکن مملوکہ زمینوں میں اسی طرح کی کوئی حدمقررنہیں ہے، دوسرےشخص کےلیےاپنی زمین میں متصل کنواں کھدوانا، بورنگ کروانا، یاٹیوب ویل بناناجائزہےاگرچہ پہلےوالےشخص کےکنویں یابورنگ یاٹیوب ویل کانقصان ہو۔البتہ اگردوسرےشخص کی زمین کےدوسرےکنارےمیں پانی دستیاب ہے، اوروہیں پراس کےلیےٹیوب ویل بنانےمیں کوئی رکاوٹ بھی نہیں ہےتوپھرایسی صورت میں اخلاق کا تقاضا یہ ہے کہ یہ دوسرا شخص  اپنی زمین کےدوسرےکنارےمیں اپنےلیےٹیوب ویل بنائے۔فتاویٰ ہندیہ میں ہے:"وروي عن محمد - رحمه الله تعالى - في النوادر حريم الناضح ستون ذراعا إلا أن يكون الحبل سبعين ذراعا فحينئذ يكون له الحريم بقدر الحبل حتى يتهيأ له الانتفاع بالبئر كذا في محيط السرخسي. وإذا احتفر الرجل بئرا في مفازة بإذن الإمام فجاء رجل آخر واحتفر في حريمها بئرا كان للأول أن يسد ما احتفره الثاني وكذلك لو بنى أو زرع أو أحدث فيه شيئا للأول أن يمنعه من ذلك لملكه ذلك الموضع وما عطب في بئر الأول فلا ضمان عليه فيه لأنه غير متعد في حفره وما عطب في بئر الثاني فهو مضمون على الثاني لأنه متعد في تسببه ولو أن الثاني حفر بئرا بأمر الإمام في غير حريم الأول وهي قريبة منه فذهب ماء بئر الأول وعرف أن ذهاب ذلك من حفر الثاني فلا شيء عليه كذا في المبسوط."(كتاب إحياء الموات ، الباب الأول في تفسير الموات وبيان ما يملك الإمام من التصرف في الموات، 388/5، ط:دار الفکر)بدائع الصنائع  میں ہے :"للمالک أن یتصرف في ملکه أي تصرف شاء."(کتاب الدعوٰی، ج:6، ص:264 ط:دار الكتب العلمية)احسن الفتاویٰ میں ہے:"حریم وغیرہ کےمسائل ارضِ موات کےبارےمیں ہے، اپنی مملوکہ زمین میں کنواں کھودنابہرصورت جائزہے، خواہ اس سےدوسرےکی کاریزیاکنویں کانقصان ہی کیوں نہ ہو۔"(کتاب احیاءالموات، ج:8، ص:457، ط:سعید)فقط واللہ  اعلم

عنوان: ایک ٹیوب ویل کے قریب دوسرا ٹیوب ویل بنانے کا حکم
سوال: ایک شخص نے اپنی زمین پر ایک ٹیوب ویل لگایا ہے۔ اب اس کے ساتھ متصل زمین دار اس کے ٹیوب ویل کے قریب اپنے لئے ٹیوب ویل لگا رہاہے ۔ اب اس پر دونوں کے درمیان تنازعہ اٹھ کھڑا ہوا ہے۔کیا شریعت نے  ایک کنویں یا بورنگ یا ٹیوب ویل کے لیے کوئی حد مقرر کی ہے کہ اس حد کے اندر دوسرا کوئی اپنے لیے کنواں یا ٹیوب ویل نہیں لگا سکتا ؟
جواب: ایک کنویں، بورنگ، یا ٹیوب ویل کے چاروں اطراف 1080 انچ یعنی 30 گز  اس کا حريم ہوتا ہے،  یعنی جس شخص نے پہلے کنواں کھدوایا  ہو، یا بورنگ کروائی ہو، یا ٹیوب ویل بنایا ہو، اسے شرعا حق حاصل ہوتا ہے کہ وہ کسی دوسرے شخص کو 30 گز کے اندر اندر دوسرا کنواں  کھدوانے، بورنگ کروانے، یا ٹیوب ویل بنانے سے منع کرے، البتہ 30 گز کے فاصلے کے بعد اگر کوئی بورنگ کرواتا ہے، یا ٹیوب ویل بناتا ہے، تو اسے روکنے کا شرعا حق پہلے شخص کو نہیں ہوتا، چاہے دوسرے  ٹیوب ویل کی وجہ سے پہلے ٹیوب ویل والے کو پانی کی کمی کا سامنا ہو۔لہذا  صورت مسئولہ میں مذکورہ بالا تفصیل کو سامنے  رکھتے ہوئے فیصلہ کیا جائے۔فتاوی ہندیہ میں ہے:"وروي عن محمد - رحمه الله تعالى - في النوادر حريم الناضح ستون ذراعا إلا أن يكون الحبل سبعين ذراعا فحينئذ يكون له الحريم بقدر الحبل حتى يتهيأ له الانتفاع بالبئر كذا في محيط السرخسي.وإذا احتفر الرجل بئرا في مفازة بإذن الإمام فجاء رجل آخر واحتفر في حريمها بئرا كان للأول أن يسد ما احتفره الثاني وكذلك لو بنى أو زرع أو أحدث فيه شيئا للأول أن يمنعه من ذلك لملكه ذلك الموضع ... ولو أن الثاني حفر بئرا بأمر الإمام في غير حريم الأول وهي قريبة منه فذهب ماء بئر الأول وعرف أن ذهاب ذلك من حفر الثاني فلا شيء عليه كذا في المبسوط."(كتاب إحياء الموات، الباب الأول في تفسير الموات وبيان ما يملك الإمام من التصرف في الموات، ٥ / ٣٨٨، ط: دار الفكر)فقط واللہ اعلم

عنوان: علاقے کے پہاڑ اور جنگلات کی معدنیات کا حق دار کون ہوگا؟
سوال: باجوڑ میں  ایک علاقہ میں ایک پہاڑ ہے،جس پر جنگلات وغیرہ ہیں، جو گاؤں والوں کی ضروریات میں استعمال ہوتے ہیں، گاؤں والےپہاڑ کے نیچے آباد ہیں، اس پہاڑ میں معدنیات ہیں، اب مسئلہ یہ معلوم کرنا ہے کہ ہمارے پاس تین قسم کے لوگ لوہار،ترکان اور نائی (یعنی پیشہ ور کسب کرنے والے لوگ)ہیں، ان لوگوں کو گاؤں والوں  نے 50 سال قبل باہر سے بلایا تھا، ان لوگوں کو گاؤں والوں نے زمینیں بھی ملکیت کے طور پر دی تھیں،اب ان کے خاندان والے وہاں آباد ہیں۔ کیا اس پہاڑ کی معدنیات میں سے  ان تین قسم کے لوگوں کو حصہ ملے گا یا نہیں؟
جواب: عام طور پر ہمارے بلاد میں عرف اور رواج میں یہ چلا آرہا ہے کہ جب کوئی خاندان  کوئی گاؤں وغیرہ آباد کرتا ہے تووہ گاؤں کے قریب واقع غیر آباد زمینوں کے  ایک حصے کو گاؤں کی  مشترکہ ضروریات و حاجات کے پیشِ نظر  گاؤں سے منسلک کردیتا ہے،اور اس تمام ملحَقہ حصے کو گاؤں کی مشترک ملکیت سمجھا جاتا ہے،اسی مشترکہ ملکیت کو "شاملات "کہا جاتا ہے،عموماً جو زمین شاملات کا حصہ قرار دی جاتی ہے وہ گاؤں کی آباد شدہ زمینوں کا دوگنایا تین گنا ہوتی ہے۔شاملات کی زمین کسی کی ذاتی اور انفرادی ملکیت نہیں ہوسکتی، نہ کسی کے لیے اس کا  انفرادی مالک بننا یا ملکیت کا دعوی کرناجائز ہے،بلکہ وہ گاؤں کے تمام باشندوں کی  اجتماعی اور مشترکہ ملکیت ہوتی ہے، اور وہ زمین ان کے اجتماعی کاموں ،مصالح اور گاؤں والوں کی مشترک ضرورتوں مثلاً   چراگاہ اور ایندھن  وغیرہ  کے حاصل کرنے کے لیے   استعمال کی جاتی ہے؛ لہذا صورتِ مسئولہ میں یہ  جنگلات پورے گاؤں کی مشترکہ ملکیت ہیں اور ان جنگلات سے جتنے بھی مصالح اور فوائد حاصل ہوں ،وہ پورے گاؤں کے ہوں گے،لہذا جو لوگ بعد میں آباد ہوئے وہ بھی  اب اس گاؤں کے افراد ہیں اس لیے جنگلات کی معدنیات وغیرہ میں ان کا حصہ بھی ہو گا۔درر الحکام شرح مجلۃ الاحکام میں ہے:"(المادة 1271) الأراضي القریبة من العمران تترک للأھالی مرعی ومحتصدا ومحتطبا ویقال لھا الأراضی المتروکة.الأراضي القريبة من العمران أي الخارجة عن العمران أو القريبة منه تترك للأهالي على أن تتخذ مرعى أو بيدرا أو محتطبا ولا يعد انتفاع الأهالي منقطعا عن تلك الأراضي (الطوري). والمحلات التي يصل إليها صوت جهير الصوت عند صياحه من أقصى العمران تعد قريبة من العمران وحريما للعمران فلا تعد مواتا ولو لم يكن لها صاحب...  كما أن الأراضي الواقعة داخل العمران أي في داخل القصبة والقرية لا تعد مواتا وتدعى هذه الأراضي الأراضي المتروكة فلا يجوز إحياء هذه الأراضي ولا تمليكها لآخر لأنه إذا كان الناس يستعملونها في الحال فهم محتاجون إليها تحقيقا وإذا كانوا لا يستعملونها فهم محتاجون إليها تقديرا وهذه الأراضي هي كالطريق والنهر."(الكتاب العاشر: الشركات،‌‌الباب الرابع في بيان شركة الإباحة،الفصل الخامس في إحياء الموات،المادة :279/3،1271،ط:دار الجیل)فقط والله أعلم

عنوان: زمین کے ارد گرد خالی جگہوں سے فائدہ اٹھانے کاحق کس کو ہے؟
سوال: ایک آدمی کی نرینہ اولاد نہیں تھی، تو اس نے اپنی حیات ہی میں پنی بیٹیوں میں مالکانہ حقوق کے ساتھ اپنی جائیداد(زمین وغیرہ) تقسیم کرکے دیدی تھی، قبضہ وتصرف بھی بیٹیوں کو دے دیاتھا، اُن بیٹیوں کے شوہر ایسے ہیں کہ وہ اُس تقسیم شدہ زمین کے باشندے نہیں ہیں، بل کہ کسی اور علاقہ سے تعلق رکھتے ہیں، اب پوچھنا یہ ہے کہ کیا یہ بیٹیاں اور اِن بیٹیوں کے شوہر اور بچے اِن زمینوں میں وہ تمام تصرفات کرسکتے ہیں جو اِن بیٹیوں کے والد کرتے تھے - یعنی اِن زمینوں کے ارد گرد جنگلات کی لکڑیاں، اور بنجر زمینوں کی گھاس اور وہاں کی چراگاہوں میں جانوروں كو  چرانا وغیرہ-    جب کہ وہ(اِن بیٹیوں کے شوہر اور بچے)  اس گاؤں کے باشندے نہیں ہیں؟
جواب: واضح رہےکہ گاؤں کے ارد گرد جو غیر آباد زمینیں ہوتی ہیں، جہاں سے لوگ لکڑیاں اور گھاس وغیرہ لاتے ہیں، اوراسی طرح جانوروں کے چراگاہ کے طور پر اس کو استعمال کرتے ہیں،  عام طور پر یہ زمینیں کسی کی انفرادی ملکیت  نہیں ہوتیں، بل کہ  گاؤں کی آبادی کے وقت سے ہی یہ زمینیں  گاؤں کے باشندوں کے لیے  مذکورہ فوائد کے خاطر خالی چھوڑدی جاتی ہیں، اور گاؤں میں جس کی بھی زمین ہوتی ہے، وہ اِن خالی زمینوں سے فائدہ اٹھانے کے مستحق گردانے جاتے ہیں؛ صورتِ مسئولہ میں چوں کہ مذکورہ گاؤں میں بیٹیوں کی زمینیں ہیں، جوکہ اُن کے والد مرحوم نے اپنی حیات میں اُن کو دیدی ہیں؛لہذا اِن بیٹیوں کے لیے خود یا اپنی اولاد یا شوہر کے ذریعہ مذکورہ خالی زمینوں سے گھاس،لکڑیاں لانے اوروہاں کی  چراہ گاہوں میں جانوروں کے چرانے کاحق حاصل ہے۔ درر الحکام فی شرح مجلۃ الاحکام میں ہے:"الأراضي القريبة من العمران أي الخارجة عن العمران أو القريبة منه تترك للأهالي على أن تتخذ مرعى أو بيدرا أو محتطبا ولا يعد انتفاع الأهالي منقطعا عن تلك الأراضي."(الكتاب العاشر: الشركات،‌‌الباب الرابع في بيان شركة الإباحة،الفصل الخامس في إحياء الموات،المادة :279/3،1271،ط:دار الجیل)بدائع الصنائع میں ہے:"ما كان من مرافق أهل البلدة فهو حق أهل البلدة كفناء دارهم."(كتاب الأراضي، ١٩٤/٦، ط:دار الكتب العلمية)فقط والله أعلم

عنوان: مشترکہ نہر میں سے پائپ لائن نکالنے کا حکم
سوال: زید اور عمرو کےدرمیان ایک مشترک چشمہ ہے جس میں دونوں کو پینےکا پانی لینے کا حق ہے، زید نے اس چشمے سے اپنے گھر تک پانی کا پائپ  لگایاہواہے،کیوں کہ وہ پانی زید ہی کی زمین سے گزر تاہے،اب عمرو بھی چاہتاہے کہ وہ بھی اس چشمے پائپ لگاکر پانی لے، مگر زید کہتاہےکہ میں اپنی زمین پر سے پائپ گزار نے کی اجازت نہیں دیتا، اس پر عمرو نےدعویٰ کیاہے کہ مشترک چشمے سے میں بھی آپ کو پائپ کےذریعے پانی لینے کی اجازت نہیں دیتا،اب سوال یہ ہےکہ کیا عمرو زید کو پائپ لگانے سے منع کرسکتاہے؟ واضح رہے زید کے پائپ لگانے سے عمرو کا یاچشمے کا کوئی نقصان بھی نہیں ہوا ہے اور زید پائپ بھی اپنی ہی زمین پر سےگزاررہاہے؟
جواب:
واضح رہے کہ نہرِ مشترک میں ایک شریک کا تصرف کرناتین شرائط کے ساتھ جائز ہے:1:اس تصرف سے پانی کے بہاؤ پر کوئی اثر نہ پڑے،نہ ہی مشترکہ نہر کےکسی حصہ کو نقصان پہنچے ۔2:اس تصرف سے شریک کو کوئی نقصان نہ ہو۔3:وہ تصرف،متصرِف( تصرف کرنے والے) کی اپنی زمین پر ہو۔لہٰذا بصورتِ مسئولہ اگر زید نےمشترک چشمے سے ایک پائپ لائن اپنی ہی زمین پر اس طرح نکالی ہے کہ اس سے نہ پانی کے بہاؤ پر کوئی اثر پڑتا ہے،نہ مشترکہ نہر کے کنارے اس سے متاثر ہوتے ہیں اور نہ ہی دوسرے شریک کو کوئی نقصان پہنچتا ہے،تو ایسا کرناجائز ہے،اس صورت میں دوسرے شریک کواسے منع کرنے کاحق حاصل نہیں ہے،تاہم اگر زید پائپ لائن لگانے کے ذریعے زیادہ پانی حاصل کرلیتا ہےاور دوسرے شریک کے پانی میں کمی واقع ہوتی ہے یازید کے اس طرح پانی کی لائن لگانے سے نہر کے کنارے متاثر ہورہے ہیں،تو دوسراشریک اسے منع کرنے کاحق رکھتا ہے۔المبسوط للسرخسي  میں ہے:"وإن أراد أحد منهم أن يكتري منه نهرا لم يكن له ذلك إلا برضاء من أصحابه؛ لأن في كري النهر كسر ضفة النهر المشترك بقدر فوهة النهر الذي يكريه، وفي الملك المشترك ليس لبعض الشركاء أن يفعل ذلك إلا برضاء أصحابه كما لو أراد هدم الحائط المشترك أو إحداث باب فيه، وكذلك إن أراد أن ينصب عليه رحا لم يكن له ذلك إلا برضا من أصحابه؛ لأن ما ينصب من الرحا إنما يضعه في ملك مشترك إلا أن تكون رحا لا تضر بالنهر، ولا بالماء فيكون موضعها في أرض خاص له فإن كان هكذا فهو جائز يعني إذا لم يكن يغير الماء عن سنته ولا يمنع جريان الماء بسبب الرحا بل يجري كما كان يجري قبل ذلك، وإنما يضع الرحا في ملك خاص له فإذا كان بهذه الصفة فله أن يفعل ذلك بغير رضا الشركاء؛ لأنه إنما يحدث ما يحدثه من الأبنية في خالص ملكه، وبسبب الرحا لا ينتقص الماء بل ينتفع صاحب الرحا بالماء مع بقاء الماء على حاله فمن يمنعه عن ذلك يكون متعنتا قاصدا إلى الإضرار به لا دافعا الضرر عن نفسه فلا يلتفت إلى تعنته."(ص:١٧٣،ج:٢٣،کتاب الشرب،دار المعرفة)الفتاوي الهنديةمیں ہے:"لو أراد واحد منهم أن ينصب عليه رحى ماء لم يكن له ذلك إلا برضا أصحابه فإن كان الموضع الذي يضع عليه الرحى ملكه بأن كان حافتا النهر وبطن النهر ملكه، ولغيره حق إجراء الماء ينظر إن أضر بإجراء الماء منع عنه وإن لم يضر لم يمنع عنه وكذلك إذا أراد أن ينصب عليه دالية أو سانية فهو على ما ذكرنا في الرحى كذا في المحيط."(ص:٣٩٦،ج:٥،کتاب الشرب،الباب الثالث،ط:دار الفکر،بیروت)البحر الرائق  میں ہے:"قال: رحمه الله (وليس لأحدهم أن يشق نهرا أو ينصب عليه رحى أو دالية أو جسرا أو يوسع فم النهر أو يقسم بالأيام وقد وقعت القسمة بالكوى أو يسوق نصيبه إلى أرض له أخرى ليس لها فيه شرب بلا رضاهم) ؛ لأن في شق النهر ونصب الرحا كسر ضفة النهر المشترك، وشغل المشترك بالبناء بغير إذن الشركاء لا يجوز إلا أن يكون الرحا لا تضر بالنهر ولا بالماء ويكون موضعها في أرض صاحبها فيجوز؛ لأن ما يحدثه من البناء في خالص ملكه وبسبب الرحا لا ينقص الماء والمانع من فعل ذلك الإضرار بالشركاء ولم يوجد وبالقنطرة والجسر إشغال الموضع المشترك بغير إذن الشركاء فلا يجوز ... وإن كان يزيد في أخذ الماء كان للشركاء منعه وإنما لا يكون له أن يوسع فم النهر؛ لأن فيه كسر ضفته ويزيد على مقدار حقه في أخذ الماء."(ص:٢٤٥،ج:٨،کتاب إحياء الموات،مسائل الشرب،ط:دار الکتاب الإسلامي)البناية شرح الهداية  میں ہے:"وليس لأحدهم أن يكري منه نهرا أو ينصب عليه رحى ماء إلا برضاء أصحابه؛ لأن فيه كسر ضفة النهر وشغل موضع مشترك بالبناء، إلا أن يكون رحى لا يضر بالنهر ولا بالماء ويكون موضعها في أرض صاحبها؛ لأنه تصرف في ملك نفسه، ولا ضرر في حق غيره، ومعنى الضرر بالنهر ما بيناه من كسر ضفته، وبالماء أن يتغير عن سننه الذي كان يجري عليه، والدالية والساقية نظير الرحى.(وليس لأحدهم أن يكري منه) أي من النهر (نهرا أو ينصب عليه رحى ماء إلا برضاء أصحابه؛ لأن فيه كسر ضفة النهر وشغل موضع مشترك بالبناء، إلا أن يكون رحى لا يضر بالنهر ولا بالماء ويكون موضعها في أرض صاحبها) بأن يكون بطن النهر وحصاه مملوكا له، وللآخر حق السيل، كذا في المحيط، والمبسوط، (لأنه تصرف في ملك نفسه، ولا ضرر في حق غيره، ومعنى الضرر بالنهر ما بيناه من كسر ضفته) لأنه شيء على حافة النهر فكسر به (وبالماء) أي ومعنى الضرر بالماء (أن يتغير عن سننه الذي كان يجري عليه) لأن فيه تفريغ الماء عن موضعه حتى يصل إلى الرحى (والدالية، والساقية نظير الرحى) في الحكم، والجواب."(ص:٣٣٣،ج:١٢،کتاب  إحياء الموات،فصل في كري الأنهار،ط:دار الكتب العلمية)فقط والله أعلم

Reference: Arabic reference : Book 1, Hadith 918: حوالہ

عنوان: بنجر زمین جس نے حاکم کے اجازت سے آباد کی ان کی ہی ہوگی
سوال: ایک شخص نے 1987 میں ایک  بنجر زمین حکومت کی  اجازت سے آباد کی، جو آبادی سے تقریباً 2 کلو میٹر دور ہے؛ اس میں کھیت اور باغات اور گھر بناۓ، لیکن 25 سال بعد یعنی 2013 میں قوم کے کچھ افراد نے یہ دعوی کیا کہ آپ نے جو آباد کاری کی ہے، اسے  قوم پر تقسیم کریں، محض آباد کاری سے یہ سب صرف آپ کا نہیں ہوسکتا، یعنی قوم میراث کا دعوی نہیں کرتی،بلکہ 25 سال بعد جب یہ زمین منافع بخش  اور زمین قیمتی ہوگئی، جب کہ 25 سال پہلے کوئی اس کو مفت میں لینے کو  بھی تیار نہیں تھا، تو کچھ افراد نے قوم کے اتفاق راۓ کے بغیر قومی تقسیم کا دعوی کردیا ہے،  اس زمین پر کس کا حق بنتا ہے؟
جواب: ایسی زمین جو شہر سے باہر ہو اور اس  کا  کوئی مالک نہ ہو  "ارض موات"   کہلاتی ہے ۔ اس قسم کی زمین کا حکم یہ ہے کہ  جو شخص  حکومت کی اجازت سےاس کو آباد کرے،  وہ اس زمین کا مالک ہوگا، لہذا صورت مسئولہ میں اگر  واقعۃًمذکورہ زمین آباد کرنے کی اجازت حکومت  کی طرف سے ملی ہو اور مذکورہ شخص نےحکومت کی اجازت سے مذکورہ زمین آباد بھی کر لی ہو، تو صرف وہی شخص  اس زمین کا اکیلا  مالک ہے، اور اسے اس  زمین میں مالکانہ تصرفات کا حق حاصل ہے،دیگر افراد کا اس زمین پر دعوی کرنا درست نہیں ہے۔فتح القدير للكمال ابن الهمام  میں ہے :"قال (الموات ما لا ينتفع به من الأراضي لانقطاع الماء عنه أو لغلبة الماء عليه أو ما أشبه ذلك مما يمنع الزراعة) سمي بذلك لبطلان الانتفاع به. قال (فما كان منها عاديا لا مالك له أو كان مملوكا في الإسلام لا يعرف له مالك بعينه وهو بعيد من القرية بحيث إذا وقف إنسان من أقصى العامر فصاح لا يسمع الصوت فيه فهو موات).........(ثم من أحياه بإذن الإمام ملكه، وإن أحياه بغير إذنه لم يملكه عند أبي حنيفة - رحمه الله -، وقالا: يملكه) لقوله - عليه الصلاة والسلام - «من أحيا أرضا ميتة فهي له» ولأنه مال مباح سبقت يده إليه فيملكه كما في الحطب والصيد. ولأبي حنيفة - رحمه الله - قوله - عليه الصلاة والسلام - «ليس للمرء إلا ما طابت نفس إمامه به» وما روياه يحتمل أنه إذن لقوم لا نصب لشرع، ولأنه مغنوم لوصوله إلى يد المسلمين بإيجاف الخيل والركاب فليس لأحد أن يختص به بدون إذن الإمام كما في سائرالغنائم."(کتاب احیاء الموات، ج: 10، ص:69 ، ط : شركة مكتبة ومطبعة مصفى البابي الحلبي وأولاده بمصر)فقط و اللہ اعلم

عنوان: بنجر زمين آباد كرنے كے بعد حکومت رجسٹرڈ کر دے تو اس کا کیا حکم ہے ؟
سوال: عرض یہ ہے کہ ہمارے علاقے (ضلع بونیر ) میں یہ معمول ہے کہ گاؤں میں جس کی جتنی زمین ہوگی،وہ صحرا  میں بھی اتنی زمین لیتاہے،اور گاؤں کے جو بڑے ہوتے ہیں وہ تقسیم کرتے ہیں،میرے والد گاؤں والی مسجد میں امام تھے،امام مسجد کو تنخواہ کی جگہ زمین دی جاتی  تھی ، یہی دستور ہر گاؤں کا تھا، 1960 میں صحرا والی زمین  کا کچھ ٹکڑا میرے والد کے حصے میں آیا، جو میرے والد نے آباد کیاتھا،اوریہ جگہ حکومت نے میرے والد کے نام رجسٹرڈ بھی کر دی تھی ،جب ہمارا علاقہ  1977ء میں حکومت کی زیرِ نگرانی آیا تو حکومت نے اپنے پٹواری کو بلاکر اور سارا حساب کتاب کرکے جس کے پاس صحرا والی جتنی زمین تھی  ،وہ ان کے نام رجسٹرڈ کردی،تو اس دوران ہمارے والد مرحوم کی جو صحرا والی زمین تھی وہ بھی رجسٹرڈ کی،1994ء میں میرے والد مرحوم کا انتقال ہوگیاہے، اس کے بعد میرے بڑے بھائی نے 2005ءتک امامت کی، میرے گاؤں والوں کا کہناہےکہ تم  لوگوں  نے گاؤں والی مسجد میں امامت چھوڑ دی ہے ،اس وجہ سے صحراء والی زمین جو تمہارے والدنے آباد کی تھی،اس میں تمہارا کوئی حق نہیں ہے،اب ہمارے گاؤں والے لوگ اپنے غاصبانہ نظام کے تحت جو زمین ہمارے والد نے صحرا میں آباد کی تھی اور اس کے حکومت کے کاغذات بھی ہیں،اس زمین کو مسجد کی ملکیت سمجھتے ہیں،اور مسجد کے بہانے سےہماری گاؤں والی زمین کو اپنی ملکیت میں لینا چاہتے ہیں،اور ہمارے علاقے میں جتنی بھی گاؤں والی مساجد ہیں اور ان کے ائمہ کی جو صحرا والی زمین ہے،ان ائمہ کےوہاں سے چلے جانے کے بعد بھی صحرا والی زمین ان ہی کی ہے،صرف ہمارےگاؤں والوں نے یہ مسئلہ بنایاہوا ہے۔1:اب سوال یہ ہے کہ جو صحرا میں ہماری زمین ہے وہ ہماری ہی ہوگی یا گاؤں والوں کے غاصبانہ نظام کے تحت مسجد کے نام پر گاؤں والوں  کی ملکیت شمار ہوگی؟2:گاؤں والوں نے ہماری اجازت کے بغیر اس زمین کا کچھ حصہ بیچ کر پیسے مدرسہ  پر لگا دیے ہیں کیا ان کا ایسا کرنا جائز ہے ؟3:اب جو  نئے  امام  آئے ہیں وہ ہماری زمین کے  زبردستی مالک بن گئے ہیں ،کیا ان کے لیے ایسا کرنا جائز ہے؟ اس کا گناہ اس امام پر ہو گا یا گاؤں والوں پر؟
جواب:
صورتِ مسئولہ میں چونکہ سائل کے والد کو امامت کے معاوضے میں گاؤں کی زمین ملی تھی اس لیے وہ زمین ان کی ذاتی ملکیت ہوئی اور مسجد کی نہ ہوئی پھر جب  والد کو صحرا والی زمین ملی اور والد نے اسے آباد بھی کردیا اور گورنمنٹ نے وہ زمین قانونی طور پر سائل کے والد کی ملکیت میں میں بھی دے دی تو وہ زمین سائل کے والد کی ذاتی مملوکہ ہے اور ان کے انتقال کے بعد  ان  کے ورثاء کی ملکیت ہے،کسی اور کا اس میں کوئی حق نہیں ہے،لہذا گاؤں والوں کو یہ حق نہیں ہےکہ مذکورہ زمین میں مداخلت کریں۔2:  گاؤں والوں کا  مذکورہ زمین کو وارثوں کی اجازت  کے بغیر   بیچناغصب کے حکم میں ہے ،   جو کہ ناجائز اور حرام ہے  ،نیز یہ بیع   نافذ نہ ہو گی بلکہ مالکان کی اجازت پر موقوف ہو گی،اور اجازت کی صورت میں اس کی قیمت مالک کو لوٹانا ضروری ہوگا۔3:جب سرکاری دستاویزات میں آپ کے والد کو اس زمین کے مالکانہ تصرفات دے دیے گئے تھے تو اب یہ زمین ان کے وارثوں کی ہو گی ،نئے امام کو جب یہ معلوم ہے کہ یه  زمین   اصل مالكوں سے غصب كي گئي ہے،تو اس کے لیے اس زمین میں تصرف  کرنا ناجائز ہے، بلکہ سابقہ امام کے وارثوں کو لوٹانا ضروری ہے  ورنہ  گاؤ ں والے بھی گناہ گار ہوں گے اور   موجودہ امام بھی گناہ گار ہوگا۔سنن دار قطنی میں ہے : "عن أنس بن مالك ، أن رسول الله صلى الله عليه وسلم قال: لا ‌يحل ‌مال امرئ مسلم إلا بطيب نفسه."(کتاب البيوع ،رقم الحديث :2885،ج:3 ،ص:424،ط : مؤسسة الرسالة)صحيح البخاری  میں ہے :"عن أسماء بنت أبي بكر رضي الله عنهما، قالت: «كنت أنقل النوى من أرض الزبير التي أقطعه رسول الله صلى الله عليه وسلم على رأسي، وهي مني على ثلثي فرسخ» وقال أبو ضمرة، عن هشام، عن أبيه: أن النبي صلى الله عليه وسلم أقطع الزبير أرضا من أموال بني النضير."(باب ما كان النبي صلى الله عليه وسلم يعطي المؤلفة قلوبهم وغيرهم من الخمس ونحوه ،ج:4 ،ص:92 ، ط : السلطانیۃ، ببولاق مصر)مصنف ابن ابي شيبة ميں هے:"عن سعيد بن زيد قال: سمعت النبي -صلى اللَّه عليه وسلم يقول: "‌من ‌أخذ ‌شبرا ‌من ‌الأرض ‌ظلمًا فإنه يطوقه من سبع أرضين".(كتاب البيوع ، فصل في الرجل يسرق من الرجل،ج :12 ، ص :232، ط:دار الكنوز)ہدایہ میں ہے :"الغصب في اللغة: أخذ الشيء من الغير على سبيل التغلب للاستعمال فيه. وفي الشريعة: أخذ مال متقوم محترم بغير إذن المالك على وجه يزيل يده. حتى كان استخدام العبد وحمل الدابة غصبا دون الجلوس على البساط، ثم إن كان مع العلم فحكمه المأثم والمغرم، وإن كان بدونه فالضمان؛ لأنه حق العبد فلا يتوقف على قصده ولا إثم؛ لأن الخطأ موضوعوعلى الغاصب رد العين المغصوبة" معناه ما دام قائما لقوله عليه الصلاة والسلام: "على اليد ما أخذت حتى ترد" وقال عليه الصلاة والسلام: "لا يحل لأحد أن يأخذ متاع أخيه لاعبا ولا جادا، فإن أخذه فليرده عليه" ولأن اليد حق مقصود وقد فوتها عليهفيجب إعادتها بالرد إليه، وهو الموجب الأصلي على ما قالوا، ورد القيمة مخلص خلفا؛ لأنه قاصر، إذ الكمال في رد العين والمالية. وقيل الموجب الأصلي القيمة ورد العين مخلص، ويظهر ذلك في بعض الأحكام".(کتاب الغصب ،ج:4 ،ص:296،ط: دارالإحیاء)فتح القدير للكمال ابن الهمام  میں ہے :"قال (الموات ما لا ينتفع به من الأراضي لانقطاع الماء عنه أو لغلبة الماء عليه أو ما أشبه ذلك مما يمنع الزراعة) سمي بذلك لبطلان الانتفاع به. قال (فما كان منها عاديا لا مالك له أو كان مملوكا في الإسلام لا يعرف له مالك بعينه وهو بعيد من القرية بحيث إذا وقف إنسان من أقصى العامر فصاح لا يسمع الصوت فيه فهو موات).........(ثم من أحياه بإذن الإمام ملكه، وإن أحياه بغير إذنه لم يملكه عند أبي حنيفة - رحمه الله -، وقالا: يملكه) لقوله - عليه الصلاة والسلام - «من أحيا أرضا ميتة فهي له» ولأنه مال مباح سبقت يده إليه فيملكه كما في الحطب والصيد. ولأبي حنيفة - رحمه الله - قوله - عليه الصلاة والسلام - «ليس للمرء إلا ما طابت نفس إمامه به» وما روياه يحتمل أنه إذن لقوم لا نصب لشرع، ولأنه مغنوم لوصوله إلى يد المسلمين بإيجاف الخيل والركاب فليس لأحد أن يختص به بدون إذن الإمام كما في سائرالغنائم."(کتاب احیاء الموات : ج: 10، ص: 69، ط : شركة مكتبة ومطبعة مصفى البابي الحلبي وأولاده بمصر)فقط واللہ اعلم

Reference: Riyad as-Salihin 558 In-book reference : Introduction, Hadith 558: حوالہ

عنوان: ذاتی نہر کے چند احکام
سوال: ایک شخص جس کی زرعی زمین کے قریب کسی اور کی ذاتی نہر گزرتی تھی، اور اس سے اس شخص کی زمین کو بھی فائدہ ہوتاتھا، اس طورپر کہ اس نہر کی وجہ سے پہلے والے شخص کی زمین نرم رہتی تھی، اور زراعت میں بھی اس سے فائدہ ہواکرتاتھا، لیکن ابھی دوسرا شخص ( جس کی نہر تھی) وہ اس نہر کے پانی کو پائپ لائن کےذریعے اپنی زمین تک پہنچانا چاہ رہا ہے، جس کی وجہ  سے پہلے والے شخص کی زمین کو وہ فوائد حاصل نہیں ہوسکتے ہیں۔۱۔اب سوال یہ ہے کہ کیا جس شخص کی زمین کے قریب نہر گزرتی تھی، وہ اس دوسرے شخص( جس کی نہر ہے) کو اس پائپ لائن بچھانے سے منع کرنے کا شرعاً حق رکھتاہے یا نہیں؟۲۔اسی طرح جس شخص کی زمین کے قریب سے نہر گزرتی تھی، اس کو مذکورہ پائپ لائن سے پانی لینے کا شرعاً حق حاصل ہے یا نہیں؟۳۔جس شخص کی زمین کے قریب سے نہر گزرتی تھی ، وہ دوسرے شخص کے خلاف دعویٰ قائم کرنے کا شرعاً حق رکھتا ہے یا نہیں؟۴۔ دونوں کی باہمی صلح ومفاہمت کےلیے کیا صورت ممکن ہے؟
جواب: واضح رہے کہ بڑے نہر یا حوض کے پانی سے جب پانی کسی کے اپنےمخصوص ذاتی نہر یا نالے میں آجائے، اور وہ پانی وہاں محفوظ ہوجائے،تو ایسی صورت میں اس پانی کا مالک وہی ذاتی نہر اور نالے والا شمار ہوتا ہے،   اور وہ اسے کسی بھی طرح استعمال کرسکتاہے۔۱۔لہذا صورتِ مسئولہ میں نہر والے شخص کے ذاتی نہر میں موجود پانی اس شخص کی ملکیت ہے، اور اسے اس پانی کو اپنی زمین تک پائپ لائن کےذریعے پہنچانے کا مکمل طور پر اختیار حاصل ہے، اور اس صورت میں دوسرے شخص( جس کے زمین کے قریب سے نہر گزرتی ہے) کو پائپ لائن کے بچھانے سے منع نہیں کرسکتا، اور نہ ہی اسے منع  کرنے کاشرعاً حق حاصل ہے۔۲۔اسی طرح مذکورہ شخص( جس کی زمین کے قریب سے نہر گزرتی ہے)کو یہ حق حاصل نہیں ہے کہ وہ مذکورہ پائپ لائن سے اس کے مالک کی اجازت کےبغیر پانی لے، ہاں اگر پائپ لائن کا مالک پانی لینے کی اجازت دے دیں، تو پھر اسے پانی لینے کا شرعاًحق حاصل ہوگا۔۳۔ جس شخص کی زمین کے قریب سے نہر گزرتی تھی، وہ دوسرے شخص کے پائپ لائن بچھانے کےخلاف دعویٰ قائم کرنے کا بھی شرعاً کوئی حق نہیں رکھتا۔۴۔اختلاف کو ختم کرنے کےلیے اورنقصان سے بچنے کےلیے دونوں حضرات باہمی مفاہمت کی کوئی راہ اختیار کریں،جس کی وجہ سے اصل پانی کے مالک کو بھی تکلیف نہ ہو، اور دوسرے شخص کی زمین بھی سیراب ہوکرنقصان سے بچ سکے، اس کی ایک صورت یہ ہوسکتی ہے، کہ پائپ لائن بچھانے والا شخص اپنے پائپ لائن سے دوسرے شخص( جس کی زمین کے قریب سے نہر گزرتی ہے) کو پائپ لائن سے پانی کی لائن دے دے، اور باہم یہ معاہدہ کرے کہ وہ پانی سے اپنی زمین اس وقت سیراب کرے گا، جس وقت اصل پانی کے مالکان کو پانی کی کمی کی پریشانی نہ ہو، مثلاً رات کے وقت مطلوبہ پانی کی لائن سے اپنی زمین کو سیراب کرے، یا اس کے علاوہ دونوں حضرات باہم کوئی مفاہمت وصلح کی راہ کو اپناکر ایک دوسرے کو نقصان سے بچاسکتے ہیں۔بدائع الصنائع میں ہے:"ولو كان ‌نهر ‌لرجل ملاصق لأرض رجل  فاختلف صاحب الأرض والنهر في مسناة فالمسناة لصاحب الأرض عند أبي حنيفة - رحمه الله - له أن يغرس فيها طينه ولكن ليس له أن يهدمها.وعند أبي يوسف ومحمد المسناة لصاحب النهر حريما لنهره وله أن يغرس فيها ويلقي طينه ويجتاز فيها وإن لم يكن ملاصقا بل كان بين النهر والأرض حائل من حائط ونحوه كانت المسناة لصاحب النهر بالإجماع."(كتاب الشرب، ج:6، ص:191، ط:دارالكتب العلمية)فتح القدیر میں ہے:"وإذا كان ‌نهر ‌لرجل يجري في أرض غيره فأراد صاحب الأرض أن لا يجري النهر في أرضه ترك على حاله."(كتاب إحياء الموات، فصل في الدعوى والاختلاف والتصرف فيه، ج:10، ص:84، ط:دار الفكر)وفیه أیضاً:"‌وليس ‌لأحدهم ‌أن ‌يكري ‌منه ‌نهرا أو ينصب عليه رحى ماء إلا برضا أصحابه؛ لأن فيه كسر ضفة النهر وشغل موضع مشترك بالبناء، إلا أن يكون رحى لا يضر بالنهر ولا بالماء، ويكون موضعها في أرض صاحبها؛ لأنه تصرف في ملك نفسه ولا ضرر في حق غيره."(كتاب إحياء الموات، فصل في الدعوى والاختلاف والتصرف فيه، ج:10، ص:85، ط:دار الفكر)فقط واللہ اعلم

عنوان: غیر مملوکہ غیر آباد زمین حکومت جس کو دے گی وہ اسی کی ملکیت ہوگی
سوال: مسئلہ یہ ہے کہ  ہمارے ہاں پشین  میں ایک  غیر آبادزمین  کے ایک حصہ پر ترین قوم کا دعوی تھا کہ یہ زمین ہماری ہے ،  پھر حکومت نے  وہ زمین افغان مہاجرین کو نوے  سال کے لیے  دے دی تھی، جس میں افغان مہاجرین آباد رهے،  لیکن اب اکثر وہاں سے جا چکے ہیں،  ہم جب پشین آئے تو ہم نے ترین قوم کے  ایک فرد سے  وہ زمین خریدی   جس نے حکومت سے کاغذات بنوائے ہوئے تھے ،سرکاری کاغذات میں وہ زمین اسی بندے کے نام ہے ،   البتہ اس نے کاغذات بعد میں بنوائے ،  جبکہ حکومت وہ زمین افغان مہاجرین کو دے چکی تھی،  لیکن ہمیں معلوم نہیں تھا کہ یہ افغان مہاجرین کو دی گئی ہے۔ہم نے جب اس سے  یہ زمین    خریدی تھی  تو  اس وقت اس  سے کاغذات بھی  لئے  تھے ، لیکن اب ترین قوم اسی زمین پر  یہ دعوی کر رہی ہے کہ اگر حکومت یہ زمین  افغان مہاجرین کو دے تو ان کی ہوگی ، ورنہ ہماری ہوگی ،  جب ہم  ان سے کہتے ہیں کہ  ہم نے آپ کے قوم کے فرد سے یہ زمین  خریدی تھی ، اور  سرکاری طور پر یہ زمین اسی  کے نام ہے  تو وہ کہتے ہیں کہ اس نے تمہیں جعلی کاغذات دیے تھے۔اب دریافت یہ کرنا ہے کہ:1۔یہ زمین کس کی ملکیت ہوگی ؟2۔اسی زمین کے متصل  ایک دوسری بنجر  زمین  ہے جو سرکاری کاغذات میں کسی کے نام پر نہیں ہے،  لیکن اس پر بھی ترین قوم  ملکیت کا دعوی کر رہی ہے ،  تو یہ متصل زمین کس کی ملکیت ہوگی؟
جواب:
1۔صورتِ مسئولہ میں اگر  سائل کا بیان حقیقت پر مبنی ہے کہ مذکورہ زمین بنجر تھی ،  کسی کی ملکیت نہیں تھی اور نہ ہی کسی نے   آباد  کی ، پھر  حکومت نے مذکورہ زمین افغان مہاجرین کو  نوے سال تک کے لیے  رہنے کے لیے دی ، لیکن جب افغانستان کے حالات درست ہوئے تو مہاجرین واپس لو ٹ گیے ،پھر اس بندے نے خود حکومت سے خود  اپنے نام کروائی یا حکومت نے اس  کے نام کردی تھی(جس سے سائل نے خریدی ہے) تو اس سے  وہ زمین اس کی ملکیت ہو گئی تھی   ، پھر اس کے لیے   مذکورہ زمین کو فروخت کرنا درست تھا ،اب  جب سائل نے اس سے  وہ زمین خریدلی  ہے تو  وہ زمین   سائل کی ملکیت میں داخل   ہو گئی ہے ؛ لہذا  اب ترین قوم کے مذکورہ  دعوے کا کوئی اعتبار نہیں ہے، جبکہ وہ زمین بنجر تھی،  ترین قوم کی ملکیت نہیں تھی اور نہ ہی ترین قوم نے اس کو آباد کیا تھا۔2۔باقی مذکورہ زمین سے متصل  جو بنجر زمین ہے اور اس پر ترین قوم ملکیت کا دعوی کررہی ہےتو ایسی صورت میں ان پر شرعی شہادت سے اپنی ملکیت کو ثابت کرنا لازم ہے، اگر وہ شرعی شہادت سے اپنی ملکیت ثابت کردیتے ہیں تو یہ زمین ان کی ہوگی اور اگر وہ  شرعی شہادت سے اپنی ملکیت ثابت نہیں کر سکے تو ایسی صورت میں    حکومت وہ زمین  جس شخص کے حوالے  کرےگی یا جو شخص اس کو حکومت کی اجازت سے آباد کرے گا، وہ اسی کی ہو گی ۔ صحيح البخاری  میں ہے :"عن أسماء بنت أبي بكر رضي الله عنهما، قالت: «كنت أنقل النوى من أرض الزبير التي أقطعه رسول الله صلى الله عليه وسلم على رأسي، وهي مني على ثلثي فرسخ» وقال أبو ضمرة، عن هشام، عن أبيه: أن النبي صلى الله عليه وسلم أقطع الزبير أرضا من أموال بني النضير۔"(باب ما كان النبي صلى الله عليه وسلم يعطي المؤلفة قلوبهم وغيرهم من الخمس ونحوه : 4 / 92 ، ط : السلطانیۃ بالمطبعة الكبرى الأميرية، ببولاق مصر)فتح القدير للكمال ابن الهمام  میں ہے :"قال (الموات ما لا ينتفع به من الأراضي لانقطاع الماء عنه أو لغلبة الماء عليه أو ما أشبه ذلك مما يمنع الزراعة) سمي بذلك لبطلان الانتفاع به. قال (فما كان منها عاديا لا مالك له أو كان مملوكا في الإسلام لا يعرف له مالك بعينه وهو بعيد من القرية بحيث إذا وقف إنسان من أقصى العامر فصاح لا يسمع الصوت فيه فهو موات).........(ثم من أحياه بإذن الإمام ملكه، وإن أحياه بغير إذنه لم يملكه عند أبي حنيفة - رحمه الله -، وقالا: يملكه) لقوله - عليه الصلاة والسلام - «من أحيا أرضا ميتة فهي له» ولأنه مال مباح سبقت يده إليه فيملكه كما في الحطب والصيد. ولأبي حنيفة - رحمه الله - قوله - عليه الصلاة والسلام - «ليس للمرء إلا ما طابت نفس إمامه به» وما روياه يحتمل أنه إذن لقوم لا نصب لشرع، ولأنه مغنوم لوصوله إلى يد المسلمين بإيجاف الخيل والركاب فليس لأحد أن يختص به بدون إذن الإمام كما في سائرالغنائم۔"(کتاب احیاء الموات : 10 / 69 ، ط : شركة مكتبة ومطبعة مصفى البابي الحلبي وأولاده بمصر)فقط و اللہ اعلم

Reference: Riyad as-Salihin 325 In-book reference : Introduction, Hadith 325: حوالہ

عنوان: بغیر اجازت کے مشترکہ پانی استعمال کرنا
سوال: کیا فرماتے ہیں علمائے کرام  اس مسئلہ کے بارے میں کہ ہم اہلیان سوئیر بالا کافی آبادی پر مشتمل اس بستی میں  رہائش پذیر ہیں اور ہمارے یہاں مشترکہ مفادات مشترکہ طور پر  زیر استعمال ہیں ان میں سے ایک پانی کامسئلہ ہے چونکہ علاقے میں پانی کی کمی ہے اوریہاں لوگ زراعت پر اپنا گذر بسر کرتے ہیں اور پینے کا پانی روزمرہ استعمال کے لیےسرکاری ہےاور سرکاری طور پرپائپ لائن بچھاتے وقت پانی کی کمی کی وجہ سے علاقہ کے  اکابرین دانشور حضرات نے اتفاقا معاہدہ کرکےسرکاری پائپ لائن بچھانے کی اجازت دی جس کی رو سے زمینات وفصلات کے پانی کو روزمرہ استعمال کے پانی کے مقابلے میں ترجیح دی گئی اور یہ فیصلہ کیا گیا کہ پینے کا پانی برتن پر لا کرگزارہ کیا جاسکتا ہے،تاہم زمینات وفصلات کے لیے برتن پر پانی لاکر آبپاشی کرنا ناممکن ہے،لہذا پانی کم ہونے کی صورت میں سرکاری پائپ لائن بند کرکے زمینات وفصلات کو آبپاشی کے لیے پانی بحال کیا جائے گا۔چونکہ تمام گھروں کو سرکاری پائپ لائن سے  وقت مقررہ پر پانی مہیا ہے اور سرکاری لائن میں تین بندے سرکاری ملازم ہیں جو کہ لوگوں کو بروقت پانی کی ترسیل میں سرگرم  عمل ہیں چونکہ نہر آبپاشی کا پانی اوپر سے آتا ہے جوکہ زمینات کا پانی ہے لیکن بعض لوگ اس نہر کو بیجا طور پر  پائپ لگا کرآبپاشی کے پانی کو اپنے گھروں تک لے گئے ہیں اور آبپاشی کا پانی بھی ان لوگوں کے گھروں کے درمیان سے گزرتے ہوئے زمینات تک پہنچتاہے اور یوں یہ لوگ تین قسم کا پانی استعمال کرتے ہیں۔1۔سرکاری پائپ لائن۔2۔خود ساختہ پائپ لگا کر۔3۔نہر آبپاشی کا پانی۔ان لوگوں کے اس بے جاپائپ لائن سے زمینداروں کو سخت تکلیف ہوئی ہے اورآپس میں شروفساد کا باعث بناہے ،علاقہ کے معززین اور علمائے کرام نے اتفاقا یہ فیصلہ کیا ہے کہ کسی کو بھی نہر سے فاضل پائپ لگا نے کی اجازت نہیں  تاکہ شروفساد نہ ہو،فیصلہ نامہ استفتاء کے ساتھ لف کیا ہے۔سوال یہ ہے کہ کیا یہ لوگ اس مشترکہ پانی کو اپنے روز مرہ کے استعمال کے لیے ذاتی طور پر استعمال کر سکتے ہیں جب کہ اس سے عوام الناس خصوصا زمینداروں کو سخت اذیت کا سامنا ہے؟ازروئےقرآن وسنت مسئلے کی وضاحت فرما کر مشکور وممنون فرمائیں۔
جواب: صورتِ مسئولہ میں یہ نہر اور اس کا پانی تمام گاؤں والوں کے درمیان مشترک ہے اس میں چند افراد کا ایسا تصرف کرناجس سے باقی لوگوں کی حق تلفی ہویا ان کا نقصان ہو شرعاً جائز نہیں،مشترکہ پانی کو ذاتی استعمال میں لاکر لوگوں کو اذیت دینا باعث گناہ ہےاس سے اجتناب ضروری ہے،علاقے کے معززین اور علمائے کرام نے جو فیصلہ کیا ہے کہ کسی کو بھی نہر سے فاضل پائپ لگانے کی اجازت نہیں ہوگی،انتظامی لحاظ سے  یہ فیصلہ درست ہے،علاقے کے لوگوں کو اس پر عمل کرنا چاہیے،لیکن علاقے کے معززین اور علمائے کرام کو اس پہلو کا خیال  رکھنا بھی ضروری ہے کہ پانی کی تقسیم منصفانہ ہو ایسا نہ ہو کہ زمیندار طبقے کی  تو زمینیں بھی سیراب ہوں اور   عام لوگ  اتنے متاثر ہوں کہ انہیں اپنی بنیادی  ضروریات کے لیے بھی پانی میسر نہ ہو۔حديث شريف ميں  ہے: "‌المسلمون ‌على ‌شروطهم إلا شرطاً حرّم حلالاً".( أخرجه الترمذي: 3/625-626 وقال: حديث حسن صحيح) فتاوی عالمگیری ہے:والأنهار ثلاثة منها ما يكون كريه على السلطان ومنها ما يكون كريه على أصحاب النهر فإذا امتنعوا يجبرون على ذلك ومنها ما يكون كريه على أصحاب النهر فإذا امتنعوا لا يجبرون۔۔۔وليس لأحد أن يكري من هذا النهر نهرا لأرضه أضر ذلك بأهل النهر أو لم يضر ولا يستحق بهذا الماء الشفعة(کتاب احیاءالموات ج 389/5ط:دارالفکر)فقط واللہ اعلم

عنوان: راستہ سے گزرنے کا حق
سوال: ہمارے گاؤں میں ایک نہر ہے، سب اس کا پانی استعمال کرتے ہیں، مال مویشی اس میں آتے جاتے ہیں،ایک شخص ہے جس کا نہر سے کوئی تعلق نہیں، وہ اوپر کی طرف رہتا ہے،وہ کہتا ہے مال مویشی میرے گھر کے سامنے سے نہ گزریں،  میرے گھر کے سامنے سے نہ جائیں، کیا ایسا کرنا درست ہے؟تنقیح:منسلکہ نقشہ کے مطابق  اس آدمی کا گھر دور ہے ، اور اس کے گھر سے نہر کا پانی نہیں گزرتا، البتہ جانور گزرتے ہیں۔سوال راستے سے  گزرنے سے متعلق    ہے۔
جواب: صورتِ مسئولہ میں گھر کا مالک اپنے گھر کی زمین کا مالک ہے، اس کے سامنے سے گزرنے والا راستہ خاص اسی کی ملکیت نہیں ہے ،لہذا اگر جانور اس پر سے گزر تے ہیں تو اس میں شرعاً کوئی حرج نہیں ہے ،البتہ اگر ان جانوروں کے گزرنے کی وجہ سے اس کے گھر کے سامنے لید اور گندگی وغیرہ  ہوتی ہو تو پھر ان جانوروں کے گزرنے کا کوئی اور راستہ تجویز کرنا چاہیے ۔«المبسوط للسرخسي» ميں ہے:"وفي النهر الكبير الشركة عامة بمنزلة الطريق النافذ."( باب الشفعة في الرضین والأنھار 14/ 133 ط: بيروت)فقط و اللہ اعلم

عنوان: غیرقانونی زمین پر گھر بنانے کی صورت میں اس کی ملکیت کا حکم
سوال: ہمارےدادا مرحوم کراچی میں ایک جگہ رہائش پذیر تھے،جو قانونی طور پر ان کی ملکیت نہیں تھی(یعنی حکومت کی ملکیت تھی)،بلکہ پاکستان بننے کے بعد وہ اس جگہ آکر رہائش پذیر ہوگئے تھے، ان کے بعد میرے والدین اور میرے بڑے تین بھائی اسی گھر میں رہتے رہیں، اس دوران حکومت نے کچھ نہیں کیا، بعدازاں  بھائی لوگ اپنےذاتی  گھروں میں منتقل ہوگئے،اب تیرہ سال سے میں جس کمرہ میں رہائش پذیرہوں، تعمیری خرابی کی وجہ سےمیں نے اس کی اصلاح کرانی چاہی، لیکن ایک بھائی نے یہ کہہ کر منع کردیا کہ یہ بڑے بھائی عبدالصمد کا کمرہ ہے، حالانکہ عبدالصمد بھائی 1988ء میں ہی اپنے ذاتی گھر منتقل ہوگئے تھے،اب سوال یہ ہے کہ:1۔یہ گھر دادا  او روالدکے بعد کس کی ملکیت ہے؟2۔غیر قانونی زمین میں میراث جاری ہوتی ہےیا نہیں؟3۔کیا اس کی خرید وفروخت جائز ہے یا نہیں؟4۔کیا کوئی دوسرا بھائی ،مجھ سے یہ کمرہ خالی کروانے کا کوئی حق رکھتا ہے یا نہیں؟واضح رہے کہ حکومت نے یہ زمین ہمارے دادا یا والد کو نہیں دی تھی، بلکہ انہوں نے بلا اجازت اس پر تعمیر کی تھی۔
جواب: 1،2۔صورتِ مسئولہ میں چوں کہ مذکورہ زمین حکومت کی  ملکیت ہے؛ لہذا اس کو سائل کے دادا مرحوم یا والد مرحوم کےمیراث کے طور پر تقسیم نہیں کیا جائے گا،  البتہ اس پر سائل کے دادا نے جو تعمیر کی ہے، وہ سائل کے دادا کی ملکیت ہےاوراب ان کے انتقال کے بعد، یہ تعمیر یااس کی قیمت ان کے ورثاء میں ان کے شرعی حصوں کے بقدر تقسیم ہوگی، شرعی تقسیم کے بعد جس کے حصہ میں تعمیر کا جو حصہ آجائے وہ اس کا مالک بن جائے گا۔واضح رہے کہ یہ تعمیر چوں کہ حکومت کی اجازت کے بغیر ہوئی ہے؛ لہٰذا حکومت کو اس کے گرانے کا اختیار ہوگا۔3۔مکان کی زمین چوں کہ حکومت کی ملکیت ہے؛ لہٰذا اس کی زمین کی خرید وفروخت جائز نہیں ہے، البتہ اس کی تعمیر چوں کہ سائل کے دادا مرحوم کی ہے؛ لہٰذا ان کے ورثاء، باہمی رضامندی سے اس کو فروخت کرسکتے ہیں، ؛لیکن فروخت کرتے وقت خریدار کو اس سے مطلع کرنا لازم ہوگا کہ یہ تعمیر غیر قانونی جگہ پر ہے اور کسی بھی وقت حکومت اس کو گراسکتی ہے۔4۔مذکورہ تعمیرچوں کہ دادا مرحوم کے تمام ورثاء میں مشترک ہے، لہٰذا جب تک شرعی تقسیم نہیں ہوگی، تمام ورثاء اس کے ہر ہر جزء میں شریک رہیں گے، اور کسی شریک کا کسی خاص کمرے وغیرہ کا دعوٰی کرنا ٹھیک نہیں ہوگا۔فتاوٰی شامی میں ہے:"ثم اعلم أن أراضي بيت المال المسماة بأراضي المملكة وأراضي الحوز إذا كانت في أيدي زراعها لا تنزع من أيديهم ما داموا يؤدون ما عليها، ولا تورث عنهم إذا ماتوا، ولا يصح بيعهم لها ولكن جرى الرسم في الدولة العثمانية أن من مات عن ابن انتقلت لابنه مجانا، وإلا فلبيت المال...الخ."(کتاب الجھاد، باب العشر والخراج والجزية، 4/180، ط: سعید)مفتی شفیع صاحب رحمۃ اللہ علیہ فرماتے ہیں:"باقی اراضی متروکہ جن کی بیع یا ہبہ ثابت نہیں یا مکمل نہیں، وہ سب اراضی بیت المال میں داخل ہیں، جن میں حکومتِ پاکستان کو مِن جملہ  دوسرے اختیارات کے یہ بھی اختیار حاصل ہے کہ وہ اہلِ حاجت میں تقسیم کردے۔"(اسلام کا نظامِ اراضی، ص: 138، ط: دارالاشاعت)اسی کتاب میں چند سطور قبل حضرت فرماتے ہیں:"حکومتِ پاکستان ایسے اموال غریبوں ، محتاجوں، یتیموں، بیواؤں اور دینی اور ملکی خدمات کرنے والوں کو دے سکتی ہے۔اگر ایسے لوگوں نےاموالِ مذکورہ میں سے کسی چیز پر بغیر اجازتِ حکومت کے تصرف کرلیا تو ضابطہ کے رو سے وہ بھی درست نہیں ، لیکن اگر حق اور حیثیت سے زیادہ کا سامان نہیں ہے تو امیدِ معافی ہے۔"(اسلام کا نظامِ اراضی، ص:137 ۔ 138، ط: دارالاشاعت)الدر مع الرد میں ہے:"(ولو) عمر (لنفسه بلا إذنها العمارة له) ويكون غاصبا للعرصة فيؤمر بالتفريغ بطلبها ذلك.وفي الرد: (قوله ‌عمر ‌دار زوجته إلخ) على هذا التفصيل عمارة كرمها وسائر أملاكها جامع الفصولين، وفيه عن العدة كل من بنى في دار غيره بأمره فالبناء لآمره ولو لنفسه بلا أمره فهو له، وله رفعه إلا أن يضر بالبناء، فيمنع ولو بنى لرب الأرض، بلا أمره ينبغي أن يكون متبرعا كما مر اهـ وفيه بنى المتولي في عرصة الوقف إن من مال الوقف فللوقف، وكذا لو من مال نفسه، لكن للوقف ولو لنفسه من ماله، فإن أشهد فله وإلا فللوقف...الخ."(کتاب الخنثٰی، مسائل شتٰی، 6/747، ط: سعید)مجلۃ الأحكام العدليۃ میں ہے:"تقسيم حاصلات الأموال المشتركة في شركة الملك بين أصحابهم بنسبة حصصهم. فلذلك إذا شرط لأحد الشركاء حصة أكثر من حصته من لبن الحيوان المشترك أو نتاجه لا يصح."(‌‌الكتاب العاشر الشركات،الباب الأول في بيان شركة الملك، الفصل الثاني: في بيان كيفية التصرف في الأعيان المشتركة،المادة: 1073، ط: نورمحمد كتب خانه)الدر مع الرد میں ہے:"لا يحل كتمان العيب في مبيع أو ثمن؛ لأن الغش حرام...الخ."(كتاب البيوع، باب خيار العيب، 5/47، ط: سعید)فقط والله أعلم

عنوان: چراگاہ کی گھاس کی خرید و فروخت
سوال: چراگاہ کی گھاس کی خرید وفروخت کیسی ہے؟  شرعًا درست ہے یا نہیں؟ چراگاہ کی زمین کسی کی مملوکہ ہو، مالک  اس کی بھرپور حفاظت  کرتاہو، دوسرے لوگوں کے جانوروں کو اس سے روکتاہو،  دیگر لوگوں کے پاس جانور ہوں،  لیکن ان کے پاس چراگاہ نہ ہو، تو کیا وہ شخص اپنے چراگاہ کی  گھاس دیگر لوگوں پر فروخت کرسکتا ہے؟ شرعًا اس کا کیا حکم ہے؟ اگر شرعًا ایسا کرنا درست نہیں تو کیا کوئی دوسری صورت ہے  کہ جانور والا شخص چراگاہ سےفائدہ اٹھائے،اور چراگاہ والے  کو اجرت مل جائے؟
جواب:
جو گھاس بغیر بیج بوئے اور بغیرکھادوپانی دیےزمین میں اُگے، وہ اصلاًمباح ہے، چاہے مملوکہ زمین میں اُگے یا غیر مملوکہ زمین میں اُگے،  کاٹنے سے پہلے اس کی خریدوفروخت جائزنہیں، اسی طرح کسی دوسرے کو کاٹنے سے منع کرنا بھی درست نہیں، البتہ  اگر زمین کے مالک نے باڑھ لگاکر چراگاہ  کو محفوظ کرلیا ہو تو دوسرے لوگوں کو مالک کی اجازت کے بغیر اس کی زمین میں داخل ہونے اور جانوروں کو چرانے کی اجازت نہیں ہوگی۔زمین کے مالک کےلیے گھاس کی خریدو فروخت کی جائزصورت یہ ہے کہ گھاس کاٹ کرفروخت کرے یاپھرزمین کے جس حصے پر گھاس ہے، وہ حصہ گھاس  کے خریدار کو گھاس کے علاوہ کسی اور منفعت کے لیےاتنے  وقت کے  کرایہ پر دے  جس میں وہ گھاس کاٹ سکے۔اور اگر مذکورہ زمین کے مالک نے گھاس خود اُگائی ہوتو یہ اُس کی ملکیت  ہوگی، دوسرے لوگوں کے لیے مملوکہ زمین سے اس کی اجازت کے بغیر گھاس کاٹنے کا جانوروں کو چرانے کی اجازت نہیں ہوگی، خواہ اس نے زمین کے گرد باڑھ نہ لگائی ہو، نیز اس صورت میں زمین کے مالک کے لیے گھاس کو کاٹے بغیر بیچنا بھی جائز ہوگا۔قال العلامة علاؤالدین الکاساني رحمه الله:"و أما الكلأ الذي ينبت في أرض مملوكة، فهو مباح، غير مملوك، إلا إذا قطعه صاحب الأرض، و أخرج فيملكه، هذا جواب ظاهر الرواية عن أصحابنا. و قال بعض المتأخرين من مشايخنا  رحمهم الله: أنه إذا سقاه، و قام عليه، ملكه، و الصحيح جواب ظاهر الرواية؛ لأنّ الأصل فيه هو الإباحة، لقوله  صلى الله علیه و سلّم: الناس شركاء في ثلاث: الماء، و الكلأ، و النار. و الكلأ:اسم لحشيش ينبت من غير صنع العبد، و الشركة العامة هي الإباحة، إلا إذا قطعه و أحرزه؛ لأنه استولى على مال مباح غير مملوك، فيملكه كالماء المحرز في الأواني ،والظروف ،وسائر المباحات التي هي غير مملوكة لأحد."(بدائع الصنائع :6/193)قال العلامة ابن عابدین رحمه الله:"الكلام في الكلأ على أوجه، أعمها: ما نبت في موضع غير مملوك لأحد، فالناس شركاء في الرعي و الاحتشاش منه كالشركة في ماء البحار. و أخص منه: و هو ما نبت في أرض مملوكة بلا إنبات صاحبها، و هو كذلك، إلا أنّ لربّ الأرض المنع من الدخول في أرضه، و أخص من ذلك كله: و هو أن يحتشّ الكلأ أو أنبته في أرضه، فهو ملك له، و ليس لأحد أخذه بوجه لحصوله بكسبه، ذخيرة و غيرها ملخّصًا ... (قوله: فیقال للمالك إلخ) أي: إن لم یجد كلأ في أرض مباحًا قریبًا من تلك الأرض ط عن الهندیة: و هذا إذا كان الكلأ نابتًا في ملكه بلا إنباته و لم یحتشّه."(رد المحتار:6/440)قال العلامة أبو الحسن علي بن أبي بکر المرغیناني رحمه الله: "(و يجوز استئجار الأراضي للزراعة)؛ لأنها منفعة مقصودة معهودة فيها ... (و لايصحّ العقد حتى يسمي ما يزرع فيها)؛ لأنها قد تستأجر للزراعة و لغيرها، و ما يزرع فيها متفاوت، فلا بدّ من التعيين كي لاتقع المنازعة (أو يقول: على أن يزرع فيها ما شاء)؛ لأنه لما فوض الخيرة إليه ارتفعت الجهالة المفضية إلى المنازعة." (الھدایة: 3/233)فقط واللہ اعلم

Reference: Mishkat al-Masabih 842 In-book reference : Book 4, Hadith 268: حوالہ