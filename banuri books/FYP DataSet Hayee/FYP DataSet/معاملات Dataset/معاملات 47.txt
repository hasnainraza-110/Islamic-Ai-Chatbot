عنوان: نقد اور ادھار خریداری میں قیمت کا فرق کرنا
سوال: اگر ايک چيز بازار ميں نقد سو روپے کی ملتى ہے اور ادھار ميں ايک سو پانچ کى تو کيا اس طرح خريدوفروخت کرنا جائز ہے؟  نيز اگر ادھار والى صورت ميں قیمت کى ادائيگى کى قسطيں مقرر کر لى جائیں تو درست ہو گا کہ نہیں ؟
جواب: واضح رہے کہ ادھار سودے میں نقد کے مقابلے میں قیمت زیادہ مقرر کرنا جائز ہے، تاہم معاملہ کرتے وقت یہ طے کرنا ضروری ہے کہ سودا نقد ہے یا ادھار،اسی طرح ادھار قیمت کے لیے قسطیں بھی مقرر کی جاسکتی ہیں؛ لہٰذا صورتِ  مسئولہ میں سودا کرتے  وقت نقد یا ادھار میں سے کسی  ایک صورت کو متعین کرنا اور اس کے  مطابق ریٹ طے کرنا شرعًا ضروری ہوگا، ادھار  خریداری میں قسطوں کی ادائیگی کا وقت متعین کرنا، اور تاخیر  کی صورت میں کسی قسم کے جرمانہ کے لازم نہ ہونے کی صراحت کرنا بھی ضروری ہوگا، بصورتِ  دیگر  مذکورہ سودہ فاسد ہوگا۔ مزید تفصیل کے لیے دیکھیے:ادھار فروختگی میں زیادہ قیمت مقرر کرنا فقط واللہ اعلم
                                                  
عنوان: 5 فیصد شرح سود پر قرضہ لینا
سوال: کیا حکومت جو قرض دے رہی ہے اس میں بھی شرح سود 5%ہے، کیا یہ قرض لینا جائز ہے یا نہیں؟
جواب: حکومت  کی جانب سے مختلف عنوان کے تحت جاری کردہ قرضہ اسکیم سودی  ہونے   کی وجہ سے حرام ہے، لہذا  ایسا قرضہ لینا جائز نہیں۔مزید تفصیل کے لیے دیکھیے:عیسائی کو زکات دینا / نیا پاکستان ہاؤسنگ اسکیم کے تحت بینک سے قرضہ لینا  فقط واللہ اعلم
                                                  
عنوان: بیوہ 5 بیٹے 2 بیٹیوں میں ترکہ کی تقسیم
سوال: بیوہ پانچ لڑکےاور دو لڑکیوں میں ترکہ کی تقسیم کیسے ہوگی؟ جب کہ   رقم بیالیس  لاکھ  روپے ہے!
جواب: صورتِ  مسئولہ  میں  مرحوم کے کل ترکہ منقولہ و غیر منقولہ کو 96 حصوں میں تقسیم کرکے 12 حصے بیوہ کو، 14 حصے ہر ایک بیٹے کو اور 7 حصے ہر ایک بیٹی کو ملیں گے۔یعنی  4200000 روپے میں سے  525,000  روپے بیوہ کو،612,500  روپے  ہر ایک بیٹے کو، اور306,250 روپے ہر ایک بیٹی کو ملیں گے۔ فقط واللہ اعلم
                                                  
عنوان: Tiens کمپنی کے ساتھ کام کرنے کا حکم
سوال: Tiens کمپنی کے ساتھ کام کرنے کے متعلق جامعہ کا کیا موقف ہے ؟
جواب: ہماری معلومات کے مطابق Tiens کمپنی ملٹی لیول مارکیٹنگ کمپنی ہے اور ملٹی لیول مارکیٹنگ کمپنی کے ساتھ شرکت کرکے نفع حاصل کرنا ناجائز ہے۔مزید  تفصیل اس لنک میں ملاحظہ کریں :ملٹی لیول مارکیٹنگ کی تفصیلفقط واللہ اعلم
                                                  
عنوان: رشوت دے کر سرکاری نوکری حاصل کرنا
سوال: کیاسرکاری نوکر ی  پیسے کے ساتھ  لیناجائزہے جب کہ لینےوالااہل بھی ہو؟
جواب: رشوت لینے اور دینے والے پر حضورِ اکرم ﷺ نے لعنت  فرمائی ہے، اس لعنت والے کام  سے بہر صورت  بچنا ضروری ہے؛ لہٰذا مذکورہ طریقے پر سرکاری نوکری حاصل کرنا شرعاً درست نہیں۔ حق ثابت ہونے سے پہلے اسے حاصل کرنے کے لیے رشوت دینا بہرحال ناجائز ہے۔ اس لیے متبادل کوئی حلال ذریعہ آمدن تلاش کرنا چاہیے۔ فقط واللہ اعلم
                                                  
عنوان: سگریٹ اور تمباکو کے کاروبار کا حکم
سوال: سگریٹ اور تمباکو کے کاروبار کا حکم بتائیں!
جواب: سیگریٹ نوشی منہ میں بدبو کا سبب ہونے کی وجہ سے مکروہِ تنزیہی ہے، حرام نہیں ہے، اور  اس کی آمدنی حلال ہے ۔ تاہم اگر حلال اشیاء میں اس سے بہتر کوئی کاروبار میسر ہو تو وہ زیادہ بہتر ہوگا۔ تمباکو کا کاروبار بھی جائز ہے۔کفایت المفتی میں ہے:’’(سوال) میں نے ایک دکان فی الحال کھولی ہے جس میں متفرق اشیاء ہیں، ارادہ ہے کہ سگریٹ اور پینے کا تمباکو بھی رکھ لوں یہ ناجائز تو نہیں ہوگا ؟( جواب ۱۶۳) سگریٹ اور تمباکو  کی تجارت جائز ہے او ر اس کا نفع استعمال میں لانا حلال ہے ۔محمد کفایت اللہ کان اللہ لہ‘‘۔(9/148)فقط واللہ اعلم
                                                  
عنوان: بینک کے قرض میں سود متعین نہیں کیا گیا ہو تو قرض کا حکم
سوال: میں فرانس میں رہتا ہوں اور یہاں پر چھوٹی سی دوکان چلاتا ہوں، گزشتہ دنوں لاک ڈاون کی وجہ سے 5 مہینے دوکان بند رہی، دو مہینے کا کرایہ بھی نہیں دے سکا،  اب گورنمٹ نے کہا ہے کہ آپ اپنے بنک سے بات کرو،  اگر آپ کا کاروبار لاک ڈاون کی وجہ سے متاثر ہوا ہے تو بنک آپ کے کاروبار کے  لیے آپ کو قرض پر رقم دے گی، اس سال بنک ہم سے رقم کا مطالبہ نہیں کرے گا،  پر ایک سال کے بعد ہم سے رقم واپسی کا مطالبہ کرے گا، ابھی اس پر سود تعین نہیں کیا گیا، اس میں فرانس گورنمنٹ بنک سے کہہ رہی ہے، اگر کسی وجہ سے ہمارا کاروبار نہ چل سکا تو فرانس گورنمنٹ ذمہ دار ہو گی، کیا اس صورت میں میں بنک سے قرض لے سکتا ہوں ؟
جواب: صورتِ  مسئولہ میں اگر مذکورہ الفاظ  "اس پر سود تعین نہیں کیا گیا" سے یہ مراد ہے کہ یہ طے کیا گیا ہے کہ سود لیا ہی نہیں جائے گا  (یعنی یہ قرض غیر سودی قرض ہے)،  پھر یہ قرض لینا جائز ہوگا،  لیکن اگر یہ مراد ہے کہ شرح سود طے نہیں کی گئی تو  پھر یہ قرض لینا جائز نہیں ہے، کیوں کہ شرح سود کم ہو تب بھی وہ سود ہی ہے جو کہ ناجائز اور حرام ہے۔الدر المختار وحاشية ابن عابدين (رد المحتار) (5 / 21):"لأن الربا هو الفضل الخالي عن العوض."فقط واللہ اعلم
                                                  
عنوان: فیس بک،  انسٹاگرام، پب جی اکاؤنٹ فروخت کرنے کا حکم
سوال: سوشل نیٹ ورک (فیس بک ، انسٹاگرام،) اور پب جی جیسے گیموں کے اکاؤنٹ بیچنا شرعاً کیسا ہے؟  اور  سوشل نیٹ ورکوں کے  فالوورز  بیچنے کا کیا حکم ہے؟
جواب: صورتِ  مسئولہ  میں فیس  بک انسٹاگرام و دیگر سوشل نیٹ ورکس پر اپنا اکاؤنٹ کسی دوسرے کو فروخت کرنا، یا فالوورز بڑھوانے کے پیسے لینا، یا پب جی گیم فروخت کرنا، سب ناجائز ہے،  وجہ اس کی یہ ہے کہ شرعًا خرید و فروخت کے جائز  ہونے کے  لیے دونوں جانب مال ہونا شرعًا ضروری ہے، جب کہ  مسئولہ  صورت  میں فروخت  کنندہ خریدار سے تو مال وصول کر رہا ہے، جب کہ خریدار کو عوض میں محض ایک حق فراہم کررہا ہے، جو کہ مال نہیں۔  فقط واللہ اعلم
                                                  
عنوان: کرپٹو کرنسی منافع کی غرض سے خریدنا
سوال: کیا کرپٹو کرنسی اور بٹ کوائن کرنسی منافع کی غرض سے خریدنا جائز ہے؟
جواب: ڈیجیٹل کرنسی کا کوئی مادی وجود نہیں ہے، لہذااس کے ذریعہ لین دین یاسرمایہ کاری کرناجائز نہیں ہے۔تجارت کے مسائل کا انسائیکلوپیڈیا میں ہے:’’بٹ کوائن‘‘ محض ایک فرضی کرنسی ہے، اس میں حقیقی کرنسی کے بنیادی اوصاف اور شرائط بالکل موجود نہیں ہیں، لہذا موجودہ  زمانے میں " کوئن" یا "ڈیجیٹل کرنسی" کی خرید و فروخت کے نام سے انٹرنیٹ پر اور الیکٹرونک مارکیٹ میں جو کاروبار چل رہا ہے وہ حلال اور جائز نہیں ہے، وہ محض دھوکا ہے، اس میں حقیقت میں کوئی مادی چیز نہیں ہوتی، اور اس میں قبضہ بھی نہیں ہوتا صرف اکاؤنٹ میں کچھ عدد آجاتے ہیں، اور یہ فاریکس ٹریڈنگ کی طرح سود اور جوے کی ایک شکل ہے، اس لیے " بٹ کوائن" یا کسی بھی " ڈیجیٹل کرنسی" کے نام نہاد کاروبار میں پیسے لگانا اور خرید و فروخت میں شامل ہونا جائز نہیں ہے۔( تجارت کے مسائل کا انسائیکلوپیڈیا: 2/ 92)فقط واللہ اعلم
                                                  
عنوان: بینک میں اکاؤنٹ کھلوانا
سوال: کون سے بینک میں اکاؤنٹ کھلوانا جائز ہے ؟
جواب: بلاضرورت   کسی بھی بینک میں  کسی قسم کا اکاؤنٹ نہیں کھولنا چاہیے، اگر مجبوری ہو تو  کسی بھی بینک میں صرف کرنٹ اکاؤنٹ  کھلوانے کی اجازت ہے، اس کے لیے تمام بینک برابر ہیں ، اس سے بھی زیادہ بہتر یہ ہے کہ بوقتِ ضرورت بینک میں لاکر خرید کر اس کا کرایہ ادا کیا جائے اور وہاں اپنی رقم یا مال محفوظ رکھا جائے۔ بہرحال منافع بخش اکاؤنٹ کسی بھی بینک میں کھولنا شرعًا جائز نہیں ہے۔ فقط واللہ اعلم
                                                  
عنوان: ٹی وی اور کیمرے کی ریپیرنگ سے حاصل ہونے والی آمدنی کا حکم
سوال: ٹی وی اور کیمرہ ریپئرنگ کے کام کی آمدنی کا کیا حکم ہے؟
جواب: بصورتِ مسئولہ ٹی وی  کا استعمال عمومًا ناجائز کاموں میں(یعنی فلموں اور ڈراموں وغیرہ کے دیکھنے کے لیے) ہوتا ہے، نیز جاندار کے تصاویر پر مشتمل ہونے کی وجہ سے اس کا استعمال جائز ہی نہیں ہے، اس وجہ سے اس کی ریپیرنگ کرنا اور اس سے حاصل ہونے والی آمدنی (اجرت)  حرام ہے۔باقی رہا  کیمرے کی ریپیرنگ(مرمت) اور اس کی اجرت کا حکم، تو ملحوظ رہے کہ کیمرے کا استعمال معصیت کے کاموں کے لیے متعین نہیں ہوتا، اس کا استعمال جس طرح ناجائز کاموں کے لیے ہوتاہے اسی طرح جائز اور مباح کاموں میں بھی ہوتاہے، کیوں کہ اس کے ذریعے  غیرجاندار کی تصویر وغیرہ بھی کھینچی جاتی ہے، اس لیے نفس کیمرے کی مرمت اور اس سے حاصل ہونے والی اجرت جائز ہے،تاہم جو لوگ کیمرے کا استعمال ناجائز کاموں میں کرتے ہیں تو وہ لوگ کیمرے کو  غلط کاموں میں استعمال کرنے کی وجہ سے گناہ گار ہوں گے۔تاوی شامی میں ہے:وماکان سببا لمحظور محظور... ونظیره کراهة بیع المعازف لان المعصیة تقام بها عینها.(ردالمحتارعلی الدر المختار، ج:4، ص:268، ط:ایچ ایم سعید)فتاوی شامی میں ہے:وهذا يفيد أن آلة اللهو ليست محرمة لعينها، بل لقصد اللهو منها إما من سامعها أو من المشتغل بها وبه تشعر الإضافة ألا ترى أن ضرب تلك الآلة بعينها حل تارة وحرم أخرى باختلاف النية بسماعها والأمور بمقاصدها.(كتاب الحضر والاباحة، ج:6، ص:350، ط:ايج ايم سعيد)فتاوی شامی میں ہے:الإجارة على الحمل وهو ليس بمعصية، ولا سبب لها وإنما تحصل المعصية بفعل فاعل مختار.(فصل فى البيع، ج:6، ص:392، ط:ايج ايم سعيد)فقط والله اعلم
                                                  
عنوان: پاکستان میں رائج اسلامی بینکاری کا حکم
سوال: اسلامی بینکاری جو پاکستان میں کی جارہی ہے وہ جائز ہے یا ناجائز ہے؟ قرآن و حدیث کی روشنی میں جواب دیں۔
جواب: موجودہ زمانے میں جتنے بھی مروجہ اسلامی بینک ’’اسلامک بینکنگ‘‘ کے عنوان سے کام کر رہے ہیں ہماری تحقیق کے مطابق وہ  مکمل طور پر شرعی اصولوں پر کام نہیں کررہے ہیں، بلکہ مروجہ اسلامی بینکاری کے نظام میں بھی قرآن و حدیث کی رو سے متعدد شرعی احکام کی خلاف ورزی لازم آتی ہے،چنانچہ مروجہ اسلامی بینکاری متعدد ناجائز امور پر مشتمل ہونے کی وجہ سے ناجائز ہے،  اس لیے روایتی بینکوں کی طرح مروجہ اسلامی بینکوں کے ساتھ  بھی مالی لین دین جائزنہیں  ہے۔  تفصیل کے لیے درج ذیل دوکتابوں کامطالعہ مفید ہوگا:1: "مروجہ اسلامی بینکاری" شائع کردہ مکتبہ بینات، جامعہ علوم اسلامیہ علامہ بنوری ٹاؤن کراچی2: "غیرسودی بینکاری"، ایک منصفانہ علمی جائزہ از مفتی احمدممتاز صاحب ۔فقط واللہ اعلم
                                                  
عنوان: لائف انشورنس کا حکم
سوال: کیا لائف انشورنس سے فائدہ اٹھانا جائز ہے یا نہیں؟ جیسے: ٹیلی نار کمپنی کا ایزی پیسہ ایپ اس طرح کی انشورنس دیتا ہے۔
جواب: انشورنس سود ،جوئے اور دھوکے کا مجموعہ ہے، اور یہ شریعت میں حرام ہیں، لہذا کسی بھی قسم کی انشورنس پالیسی لینا ناجائز اور حرام ہے۔ایزی پیسہ ایپ یا اکاؤنٹ کا استعمال اگر کچھ رقم اکاؤنٹ میں قرض رکھواکر مخصوص منافع کے ساتھ مشروط ہو تو اس کا استعمال بھی جائز نہیں ہے۔تفصیل کے لیے درج ذیل لنک پر جامعہ کا فتوی ملاحظہ فرمائیںانشورنس کی شرعی حیثیتفقط  واللہ اعلم
                                                  
عنوان: سو گرام سونے پر دو گرام سونا بطور نفع مقرر کرنا
سوال: میں نے کسی کو سو گرام سونا دیا اور میں نے اس سے کہا کہ اس کے نفع کا دو گرام سونا مجھ کو دے دینا، کیا ایسا کرنا درست ہے؟
جواب: صورتِ  مسئولہ میں سائل کا مقصد اگر سو گرام سونا بطورِ قرض دے کر  اس پر دو گرام زائد  یعنی 102 گرام سونا وصول کرنے کا حکم جاننا ہے تو ایسا کرنا سود ہونے کی وجہ سے حرام ہے، اس صورت میں جتنا سونا قرض دیا گیا ہو اتنا ہی واپس لینا شرعًا ضروری ہے۔اور اگر سو گرام سونا دینے سے سائل کی مراد  یہ ہے کہ کسی کو تجارت کی غرض سے سونا دیا جائے، اور اس پر متعین دو گرام نفع مقرر کیا جائے تو یہ صورت بھی جائز نہ ہوگی، اس لیے کہ  شرعًا شرکت یا مضاربت میں متعین نفع  کی شرط لگانا ممنوع ہے، جس کی وجہ سے شرکت یا مضابت فاسد ہوجاتی ہے، البتہ اس کی جائز صورت یہ ہے کہ رب المال (سرمایہ دار یعنی سو گرام سونا دینے والا) اور  عامل، مضارب یا شریک (یعنی جسے سونا تجارت  کے لیے دیا ہے)  کے درمیان منافع  کے  حوالے سے یوں معاہدہ کیا جائے کہ سو گرام سونے پر جو کچھ نفع ہوگا وہ نفع آپس میں مثلًا نصف و نصف  یا 40 و 60 کے تناسب سے تقسیم ہوگا۔فتاوی شامی میں ہے:"[مَطْلَبٌ كُلُّ قَرْضٍ جَرَّ نَفْعًا حَرَامٌ](قَوْلُهُ: كُلُّ قَرْضٍ جَرَّ نَفْعًا حَرَامٌ) أَيْ إذَا كَانَ مَشْرُوطًا كَمَا عُلِمَ مِمَّا نَقَلَهُ عَنْ الْبَحْرِ، وَعَنْ الْخُلَاصَةِ وَفِي الذَّخِيرَةِ وَإِنْ لَمْ يَكُنْ النَّفْعُ مَشْرُوطًا فِي الْقَرْضِ، فَعَلَى قَوْلِ الْكَرْخِيِّ لَا بَأْسَ بِهِ وَيَأْتِي تَمَامُهُ."(كتاب البيوع، باب المرابحة و التولية، فصل في القرض، ۵ / ۱۶۶، ط: دار الفكر)البحر الرائق میں ہے:"الرَّابِعُ أَنْ يَكُونَ الرِّبْحُ بَيْنَهُمَا شَائِعًا كَالنِّصْفِ وَالثُّلُثِ لَا سَهْمًا مُعَيَّنًا يَقْطَعُ الشَّرِكَةَ كَمِائَةِ دِرْهَمٍ أَوْ مَعَ النِّصْفِ عَشَرَةٌ."(كِتَابُ الْمُضَارَبَةِ، ٧ / ٢٦٤، ط: دار الكتاب الإسلامي)الجوهرة النيرة میں ہے:"(قَوْلُهُ: وَمِنْ شَرْطِهَا أَنْ يَكُون الرِّبْحُ بَيْنَهُمَا مُشَاعًا لَايَسْتَحِقُّ أَحَدُهُمَا مِنْهُ دَرَاهِمَ مُسَمَّاةً) لِأَنَّ شَرْطَ ذَلِكَ يَقْطَعُ الشَّرِكَةَ لِجَوَازِ أَنْ لَا يَحْصُلَ مِنْ الرِّبْحِ إلَّا تِلْكَ الدَّرَاهِمُ الْمُسَمَّاةُ قَالَ فِي شَرْحِهِ: إذَا دَفَعَ إلَى رَجُلٍ مَالًا مُضَارَبَةً عَلَى أَنَّ مَا رَزَقَ اللَّهُ فَلِلْمُضَارِبِ مِائَةُ دِرْهَمٍ فَالْمُضَارَبَةُ فَاسِدَةٌ فَإِنْ عَمِلَ فِي هَذَا فَرَبِحَ، أَوْ لَمْ يَرْبَحْ فَلَهُ أَجْرُ مِثْلِهِ وَلَيْسَ لَهُ مِنْ الرِّبْحِ شَيْءٌ؛ لِأَنَّهُ اسْتَوْفَى عَمَلَهُ عَنْ عَقْدٍ فَاسِدٍ بِبَدَلٍ فَإِذَا لَمْ يُسَلِّمْ إلَيْهِ الْبَدَلَ رَجَعَ إلَى أُجْرَةِ الْمِثْلِ وَلَيْسَ لَهُ مِنْ الرِّبْحِ شَيْءٌ كَمَا فِي الْإِجَارَةِ قَالَ أَبُو يُوسُفَ: لَهُ أَجْرُ مِثْلِهِ لَا يُجَاوِزُ بِهِ الْمُسَمَّى.وَقَالَ مُحَمَّدٌ: لَهُ الْأَجْرُ بَالِغًا مَا بَلَغَ وَعَنْ أَبِي يُوسُفَ أَنَّهُ إذَا لَمْ يَرْبَحْ لَا أَجْرَ لَهُ؛ لِأَنَّ الْمُضَارَبَةَ الْفَاسِدَةَ لَا تَكُونُ أَقْوَى مِنْ الصَّحِيحَةِ وَمَعْلُومٌ أَنَّ الْمُضَارِبَ فِي الصَّحِيحَةِ إذَا لَمْ يَرْبَحْ لَمْ يَسْتَحِقَّ شَيْئًا فَفِي الْفَاسِدَةِ أَوْلَى.وَقَالَ مُحَمَّدٌ: لَهُ الْأَجْرُ رَبِحَ، أَوْ لَمْ يَرْبَحْ؛ لِأَنَّهَا إذَا فَسَدَتْ صَارَتْ إجَارَةً، وَالْإِجَارَةُ يَجِبُ فِيهَا الْأَجْرُ رَبِحَ، أَوْ لَمْ يَرْبَحْ."(كتاب المضاربة، ١ / ٢٩٢، ط: المطبعة الخيرية) فقط واللہ اعلم
                                                  
عنوان: غیر مسلم کے لیے وصیت کرنا
سوال: اگر کوئی مسلمان  غیر مسلم کے حق میں وصیت کرے، پھر اس کے انتقال کر جانے پر وصیت کے مطابق اس غیر مسلم کو مال دیاجائے گا کہ نہیں؟
جواب: واضح رہے کہ  اگر کوئی مسلمان  کسی کے لیے وصیت کرے تو   (مرحوم کی تجہیز و تکفین   کے اخراجات ادا کرنے کے بعد، اگر اس پر قرض ہو تو بقیہ کل ترکے سے  ادا کرنے کے بعد، باقی) ترکے  کے  ایک تہائی میں سے ہی نافذ  کی جائے گی  اور یہ ورثاء کے ذمے واجب ہے، خواہ وہ مسلمان کے لیے کی جائے یا غیر مسلم کے لیے۔لہذا غیر مسلم کے لیے بھی وصیت کرنا جائز ہے۔ بدائع الصنائع في ترتيب الشرائع (7/ 341):"وأما كونه مسلمًا، فليس بشرط حتى لو كان ذميًّا، فأوصى له مسلم أو ذمي؛ جاز."  فقط واللہ اعلم
                                                  
عنوان: ایک بیٹی اور تین بھائیوں میں جائیداد کی تقسیم کا طریقہ
سوال: میری امی وفات پا گئی ہیں اور میں ان کی ایک ہی بیٹی ہوں،  میرا کوئی بھائی نہیں ہے اور میری کوئی اولاد بھی نہیں ہے۔امی کے 3 بھائی ہیں، امی کی ایک بڑی بہن تھیں جو اب اس دنیا میں نہیں ہیں۔برائے مہربانی امی کی جائیداد کے بٹوارے کے بارے میں معلومات دیں!
جواب: صورتِ  مسئولہ  میں آپ کی والدہ  کی جائیداد کی تقسیم کا طریقہ یہ ہے کہ اولاً ان کے ترکہ سے ان کے قرضہ جات ادا کیے جائیں، اگر انہوں نے کوئی جائز وصیت کی ہو تو اس کو ایک تہائی میں سے نافذ کیا جائے، اس کے بعد مرحومہ کی کل جائیداد منقولہ و غیر منقولہ کو 6 حصوں میں تقسیم کر کے 3 حصے آپ کو ملیں گے اور ایک ایک حصہ آپ کی والدہ کے ہر ایک بھائی کو ملے گا۔یعنی فیصد کے اعتبار سے 50 فیصد آپ کو اور 16.66 فیصد ہر ایک بھائی کو ملے گا۔مذکورہ تقسیم اس وقت ہے جب آپ کی والدہ کے والدین، آپ کے والد اور آپ کی خالہ کا انتقال آپ کی والدہ سے پہلے ہو گیا ہو، اگر ترتیب اس سے مختلف ہو تو اس کو وضاحت کے ساتھ لکھ کر دوبارہ سوال بھیج دیں۔ فقط واللہ اعلم
                                                  
عنوان: ایزی لوڈ یا ہفتہ وار پیکج کرنے والوں کا اضافی رقم کاٹنا
سوال: ایزی لوڈ کرنےمیں  100کی بجاے 90کرتےہیں اور اسی  طرح  ہفتہ  وار پیکج میں 150 کی بجائے 160 کرتے ہیں،  کیایہ صحیح ہے یانہیں؟
جواب: ایزی لوڈ  اور  ہفتہ وار  پیکج  کرنے  والوں کو متعلقہ کمپنیاں ایزی لوڈ کرنے اور پیکج کرنے کی باقاعدہ اجرت دیتی ہیں، لہذا اس سے زائد وصول کرنا ان کے لیے جائز نہیں۔  فقط و اللہ اعلم
                                                  
عنوان: میزان اور الامین بینک کا میوچل فنڈ کا حکم
سوال: میزان بینک یا االامین بینک کا میوچل فنڈ کا حکم؟
جواب: مروجہ غیر سودی بینکوں  کا اگرچہ یہ دعویٰ ہے کہ وہ علماءِ کرام کی نگرانی میں  شرعی اصولوں کے مطابق کام کرتے ہیں،  لیکن ملک کے جید اور مقتدر علماء کرام  اور ہمارے دار الافتاء کی رائے یہ ہے کہ  ان  بینکوں کا طریقہ کار شرعی اصولوں کے مطابق نہیں ہے،  اور مروجہ غیر سودی بینک اور  روایتی بینک کےبہت سے  معاملات  تقریباً ایک جیسے ہیں، لہذا روایتی بینکوں کی طرح ان میں بھی سرمایہ کاری کرنا   (بشمول میوچل فنڈ میں انویسمنٹ)  جائز نہیں،  اور اس سے حاصل ہونے والا نفع  حلال نہیں ہے۔تفصیل کے لیے  ” مروجہ اسلامی بینکاری“  نامی کتاب کا مطالعہ کرلینا چاہیے۔  فقط واللہ اعلم
                                                  
عنوان: بٹ کوائن کی ٹریڈنگ کا حکم
سوال: بٹ کوائن کی ٹریڈنگ کا حکم بتائیں!
جواب: ’’بٹ کوائن‘‘ محض ایک فرضی کرنسی ہے، اس میں حقیقی کرنسی کے بنیادی اوصاف اور شرائط بالکل موجود نہیں ہیں، لہذا موجودہ  زمانے میں " کوئن" یا "ڈیجیٹل کرنسی" کی خرید و فروخت کے نام سے انٹرنیٹ پر اور الیکٹرونک مارکیٹ میں جو کاروبار چل رہا ہے وہ حلال اور جائز نہیں ہے، وہ محض دھوکا ہے، اس میں حقیقت میں کوئی مادی چیز نہیں ہوتی، اور اس میں قبضہ بھی نہیں ہوتا صرف اکاؤنٹ میں کچھ عدد آجاتے ہیں، اور یہ فاریکس ٹریڈنگ کی طرح سود اور جوے کی ایک شکل ہے، اس لیے " بٹ کوائن" یا کسی بھی " ڈیجیٹل کرنسی" کے نام نہاد کاروبار میں پیسے لگانا اور خرید و فروخت میں شامل ہونا جائز نہیں ہے۔( تجارت کے مسائل کا انسائیکلوپیڈیا: 2/ 92)فقط واللہ اعلم
                                                  
عنوان: جس ملک میں ڈیجیٹل کرنسی کی اجازت ہو، وہاں اس کا حکم
سوال: بٹ کوائن کی جس ملک میں اجازت ہو، کیا وہاں یہ حلال ہے؟
جواب: ’’بٹ کوائن‘‘ محض ایک فرضی کرنسی ہے، اس میں حقیقی کرنسی کے بنیادی اوصاف اور شرائط بالکل موجود نہیں ہیں، لہذا موجودہ  زمانے میں " کوئن" یا "ڈیجیٹل کرنسی" کی خرید و فروخت کے نام سے انٹرنیٹ پر اور الیکٹرونک مارکیٹ میں جو کاروبار چل رہا ہے وہ حلال اور جائز نہیں ہے، وہ محض دھوکا ہے، اس میں حقیقت میں کوئی مادی چیز نہیں ہوتی، اور اس میں قبضہ بھی نہیں ہوتا صرف اکاؤنٹ میں کچھ عدد آجاتے ہیں، اور یہ فاریکس ٹریڈنگ کی طرح سود اور جوے کی ایک شکل ہے، اس لیے " بٹ کوائن" یا کسی بھی " ڈیجیٹل کرنسی" کے نام نہاد کاروبار میں پیسے لگانا اور خرید و فروخت میں شامل ہونا جائز نہیں ہے۔( تجارت کے مسائل کا انسائیکلوپیڈیا: 2/ 92)فقط واللہ اعلم
                                                  
عنوان: بانڈ کی انعامی رقم سے گٹر صاف کروانا
سوال: کیا بانڈ کے انعام کی رقم سے باہر کے گٹر صاف کرائے جاسکتے ہیں؟ لوگوں کو پریشانی کا سامنا کرنا پڑ تا ہے!
جواب: پرائز بانڈ پر ملنے والی  انعامی رقم کی شرعی حیثیت سود کی ہے، جس کا اصل حکم تو یہ ہے کہ جس سے سود لیا گیا ہو، اسے واپس کردیا جائے، اور اگر واپس کرنا ممکن نہ ہو تو ایسی صورت میں ثواب کی نیت کے بغیر مستحقین پر  صدقہ کرنا  واجب ہوتا ہے، لہذا صورتِ مسئولہ میں بانڈ کی انعامی رقم سے گٹر صاف کروانا جائز نہ ہوگا۔المبسوط للسرخسي میں ہے:"والسبيل في الكسب الخبيث التصدق". ( ١٢ / ١٧٢) الدر المختار وحاشية ابن عابدين (رد المحتار) میں ہے:"والحاصل أنه إن علم أرباب الأموال وجب رده عليهم، وإلا فإن علم عين الحرام لا يحل له ويتصدق به بنية صاحبه".(٥ / ٩٩)فتاوی شامی میں ہے:لِأَنَّ سَبِيلَ الْكَسْبِ الْخَبِيثِ التَّصَدُّقُ إذَا تَعَذَّرَ الرَّدُّ عَلَى صَاحِبِهِ اهـ.( كتاب الحضر و الاباحة، فصل في البيع، ٦ / ٣٨٥، ط: دار الفكر)منحة الخالق لابن العابدين میں ہے:وَيَجِبُ عَلَيْهِ تَفْرِيغُ ذِمَّتِهِ بِرَدِّهِ إلَى أَرْبَابِهِ إنْ عُلِمُوا وَإِلَّا إلَى الْفُقَرَاءِ."(منحة الخالق علی البحر، كتاب الزكوة، شروط وجوب الزكوة، ٢ / ٢١١، ط: دار الكتاب الإسلامي ) فقط واللہ اعلم
                                                  
عنوان: بٹ کوائن کا حکم
سوال: بٹ کوائن کے متعلق حکم بتائیں!
جواب: ’’بٹ کوائن‘‘ محض ایک فرضی کرنسی ہے، اس میں حقیقی کرنسی کے بنیادی اوصاف اور شرائط بالکل موجود نہیں ہیں، لہذا موجودہ  زمانے میں " کوئن" یا "ڈیجیٹل کرنسی" کی خرید و فروخت کے نام سے انٹرنیٹ پر اور الیکٹرونک مارکیٹ میں جو کاروبار چل رہا ہے وہ حلال اور جائز نہیں ہے، وہ محض دھوکا ہے، اس میں حقیقت میں کوئی مادی چیز نہیں ہوتی، اور اس میں قبضہ بھی نہیں ہوتا صرف اکاؤنٹ میں کچھ عدد آجاتے ہیں، اور یہ فاریکس ٹریڈنگ کی طرح سود اور جوے کی ایک شکل ہے، اس لیے " بٹ کوائن" یا کسی بھی " ڈیجیٹل کرنسی" کے نام نہاد کاروبار میں پیسے لگانا اور خرید و فروخت میں شامل ہونا جائز نہیں ہے۔( تجارت کے مسائل کا انسائیکلوپیڈیا: 2/ 92)فقط واللہ اعلم
                                                  
عنوان: ایزی پیسہ اور جاز کیش پر ملنے والی اضافی رقم کا حکم
سوال: ایزی پیسہ اور جاز کیش سے ملنے والی رقم جائز ہے؟
جواب: ایزی پیسہ اور جاز کیش استعمال کرنے کی بنا  پر کمپنی کی طرف سے جو اضافی رقم یا جو  سہولیات فراہم کی جاتی ہیں، اُن کا استعمال کرنا جائز نہیں ہے۔تفصیل کے لیے درج ذیل لنک ملاحظہ کریں:ایزی پیسہ اکاؤنٹ میں ملنے والی سہولیات کا حکمفقط واللہ اعلم
                                                  
عنوان: کرایہ کی چیز کا تاوان
سوال: کرایہ پر کوئی چیز دی،پھر وہ گم ہو گئی تو کیا اس کا تاوان ہوگا؟
جواب: صورتِ مسئولہ میں اگر کرائے پر دینے کے بعد کوئی چیز کرائے پر لینے والے کی غفلت کے بغیر کھو گئی،اور کرائے پر لینے والے کی جانب سے اس کی حفاظت میں کوئی کوتاہی بھی نہیں برتی گئی تھی تو اس صورت میں کرائے پر لینے والے پر اس چیز کا کوئی تاوان لازم نہیں۔ لیکن اگر کرائے پر لینے والے شخص نے اس چیز کی حفاظت درست طریقے سے نہیں کی اور وہ چیز کھو گئی تو اس صورت میں کرائے پر دینے والا شخص کرائے پر لینے والے شخص سے اس چیز کا تاوان وصول کرسکتا ہے۔تاوان  کرایہ پر دینے والی چیز کی مارکیٹ ویلیو ہوگی۔ فقط واللہ اعلم
                                                  
عنوان: بٹ کوائن یا بز کوائن میں سرمایہ کاری کرنا
سوال: بٹ کوائن اور   اس جیسی دیگر انویسٹمنٹ کمپنیوں جیسے  بز کوائن وغیرہ میں انویسٹمنٹ کرنا اور منافع حاصل کرنا کیسا ہے؟
جواب: بٹ کوائن  یا بز کوائن میں  سرمایہ  کاری کرنا جائز نہیں۔مزید تفصیل کے  لیے دیکھیے:بز کوائن میں پیسے لگانا فقط واللہ اعلم
                                                  
عنوان: بٹ کوائن کا کام کرنا
سوال: بٹ کوائن کا کام کیسا ہے؟
جواب: ’’بٹ کوائن‘‘  محض ایک فرضی کرنسی ہے، اس میں حقیقی کرنسی کے بنیادی اوصاف اور شرائط بالکل موجود نہیں ہیں، لہذا موجودہ  زمانے میں " کوئن" یا "ڈیجیٹل کرنسی" / "کرپٹو کرنسی" کی خرید و فروخت کے نام سے انٹرنیٹ پر اور الیکٹرونک مارکیٹ میں جو کاروبار چل رہا ہے وہ حلال اور جائز نہیں ہے، وہ محض دھوکا ہے، اس میں حقیقت میں کوئی مادی چیز نہیں ہوتی، اور اس میں قبضہ بھی نہیں ہوتا صرف اکاؤنٹ میں کچھ عدد آجاتے ہیں، اور یہ فاریکس ٹریڈنگ کی طرح سود اور جوے کی ایک شکل ہے، اس لیے " بٹ کوائن" یا کسی بھی " ڈیجیٹل کرنسی" کے نام نہاد کاروبار میں پیسے لگانا اور خرید و فروخت میں شامل ہونا جائز نہیں ہے۔( تجارت کے مسائل کا انسائیکلوپیڈیا: 2/ 92)فقط واللہ اعلم
                                                  
عنوان: اجیر کی اجرت کام کی نوعیت پر موقوف ہے
سوال: جس شخص کا کام رشوت اور سود کا ہو اس کو  اگر کوئی کام دیں کہ تم یہ کام کرلو اور تمہاری یہ اجرت ہوگی تو آیا اس طرح کرنا جائز ہے؟
جواب: صورتِ مسئولہ میں اگر کام جائز ہے اور مذکورہ شخص پر کسی ادارے یا محکمہ کی طرف سے اس کام  کی  انجام دہی کی ذمہ داری بھی نہیں ہے  اور   وہ شخص کسی ادارے سے  اس کی  تنخواہ بھی  وصول نہیں کرتا تو ایسے شخص کو اجرت دے کر کام کروانا جائز ہے۔ اگر کام جائز نہیں ہے یا کام تو جائز ہے لیکن   مذکورہ شخص  کسی ادارے یا محکمہ سے اس کام کی انجام دہی پر مامور ہے اور اس کی تنخواہ لیتا ہے تو اسی صورت میں  اس شخص کو  دی جانے والی رقم اجرت نہیں بلکہ  رشوت ہے، (چاہے نام کچھ بھی دے دیا جائے)،  اور رشوت کا لین دین جائز نہیں۔ حدیث شریف میں رشوت دینے اور  رشوت لینے والوں کے بارے میں بہت سخت وعید وارد ہوئی ہے۔  چنانچہ حدیث شریف میں ہے:" حدثنا ابن أبي ذئب، عن خاله الحارث بن عبد الرحمن، عن أبي سلمة، عن عبد الله بن عمرو قال: «لعن رسول الله صلى الله عليه وسلم الراشي والمرتشي»."(سنن الترمذی،باب ما جاء في الراشي والمرتشي في الحكم، ج:3/ صفحہ:615، رقم الحدیث: 1337، ط: مصطفى البابي الحلبي - مصر)فتاوی شامی میں ہے:"والأجرة إنما تكون في مقابلة العمل. "(کتاب النکاح،ج: 1/ صفحہ: 156، ایچ، ایم، سعید)فقط واللہ اعلم
                                                  
عنوان: سود کی رقم اپنے مستحق بھائی کو دینا
سوال: کیا میں بینک میں جمع شدہ پرافٹ کی رقم کو نکال کر اپنے بھائی کو جو مستحقین میں آتا ہے ، یہ رقم ثواب کی نیت کے بغیر دے سکتی ہوں،   مجھے گناہ تو نہیں ہو گا ؟ اور یہ بھی  کہ میرا بھائی  ساتھ ہی رہتا ہے،    کیا میرا اس طرح سود کی رقم دینا ٹھیک ہے ؟
جواب: واضح رہے کہ بینک میں سیونگ اکاؤنٹ کھولنا جائز  نہیں ہے، اگر سائلہ نے اپنے اختیار سے سیونگ اکاؤنٹ کھولا ہے تو اس پر استغفار بھی کرے اور اسے فورًا بند کردے یا کرنٹ اکاؤنٹ سے تبدیل کردے۔ اور اگر سیونگ اکاؤنٹ سائلہ کی رضامندی سے نہیں کھولا گیا، یا اب تبدیل یا بند کرنا سائلہ کے لیے ممکن نہیں ہے  اور اسی سیونگ اکاؤنٹ کو استعمال کرنا مجبوری ہے تو صرف اصل سرمایہ استعمال کرنے کی اجازت ہوگی۔ بینک  کے   منافع  (سود)   سے  متعلق  اصل حکم  یہ  ہے  کہ  اُس کو  بینک سے وصول ہی نہ کیا جائے، لیکن اگر  وہ   وصول کر لیا ہو تو کسی مستحق کو ثواب  کی نیت کے بغیر دے  دیا جائے، ثواب کی نیت سے دینا جائز نہیں ہے، لہذا اگر آپ نے سودی رقم وصول نہیں کی تو اسے ہرگز وصول نہ کریں، اور اگر لاعلمی میں وصول کرچکی ہیں تو  آپ ثواب کی نیت کے بغیر وہ رقم اپنے مستحق بھائی کو اس کی ذاتی ضروریات میں خرچ کرنے کے لیے دے سکتی ہیں۔  فقط واللہ اعلم
                                                  
عنوان: سودی قرضہ سود لگنے سے پہلے واپس کرنے کی نیت سے لینے کا حکم
سوال: میں ایک کاروبار  کر رہاہوں 2009 سے،  اور سود کی وجہ سے میں نے کبھی اوور ڈرافٹ کی سہولت بینک سے نہیں لی،  اور اب بھی ایسا کرنے کا ارادہ نہیں رکھتا۔ موجودہ صورتِ حال میں  بینک قرضہ کی سہولت دے رہے ہیں کہ ایک سال کے اندر واپس کرنے کی صورت میں کوئی سود نہیں ہو گا، لیکن اس کے بعد قرض کی رقم پر سود دینا ہوگا،  کیا اس طرح بینک  سے  قرضہ لینا اسلام میں جائز ہے؟  میں اگر قرضہ اس نیت سے  لیتا ہوں کہ ایک سال کے اندر واپس کر دوں گا اور سود سے بچ  جاؤں گا،  لیکن اگر میں ایک سال کے اندر بنک کو قرضہ واپس نہ کر سکا تو پھر قرض کی رقم پر سود دینا پڑے گا،  برائے مہربانی میری راہ نمائی فرمائیں!
جواب: واضح رہے  کہ سودی معاملہ کرنا اور سود پر راضی ہونا مستقل گناہ ہے اور  سود کی رقم دینا الگ گناہ ہے۔ صورتِ مسئولہ میں اگر آپ  ایک   سال کے اندر ہی قرض ادا کردیں تب بھی گو آپ  پر سود دینے کا گناہ تو نہیں آئے گا، لیکن سودی معاملہ کرنا اور اس پر  رضامندی کا اظہار کرنے کا گناہ ضرور آئے گا، اور سودی معاہدہ کرنے والے پر بھی حدیث شریف میں لعنت آئی ہے؛  اس لیے بینک سے قرض لینا اور سودی معاہدہ کرنا ہی ناجائز ہے۔عمدة القاري شرح صحيح البخاري (11 / 200):"إن آيات الربا التي في آخر سورة البقرة مبينة لأحكامه وذامة لآكليه، فإن قلت: ليس في الحديث شيء يدل على كاتب الربا وشاهده؟ قلت: لما كانا معاونين على الأكل صارا كأنهما قائلان أيضًا: إنما البيع مثل الربا، أو كانا راضيين بفعله، والرضى بالحرام حرام".فقط و الله اعلم
                                                  
عنوان: قرعہ کے ذریعے مال بیچنا
سوال: کیا فرماتے  ہیں مفتیانِ کرام مسئلہ ذیل کے بارے میں کہ زید نے ایک چیز تین سو روپے میں خریدی،  فروخت کرنے کے لیے اس نے پچاس قرعے بنائے اور دس روپے کی قیمت پر اس نے وہ قرعے  پچاس لوگوں کو ان کے نام لکھ کر بیچ دیے، جس کی وجہ سے اس کو پانچ سو روپے ملیں گے، تین سو اس چیز کی قیمت ہوجائے گی بقیہ دوسو کا اس کو فائدہ ہو جائے گا، اب جس کسی کا قرعہ اٹھے گا وہ چیز اس کی ہوجائے گی، باقی لوگ محروم ہوں گے اور  زید  یہ بھی چاہتا ہے کہ محرومین کا نقصان بھی نہ ہو تو  وہ بجائے دس روپے کے بیس روپے میں قرعہ فروخت کرے تو اس صورت میں اس کو  پچاس سے ایک ہزار روپے کا فائدہ ہوگا، اب یہ جو پانچ سو روپے کا زائد نفع ہوا ہے  وہ ان پچاس لوگوں کو ان کی قرعہ خریدنے کی بیس روپے کی رقم واپس کردے تو کیا یہ صورت جائز ہوگی؟  وجہ جواز بھی بتلادیں مدلل، اور اگر جائز نہیں تو وجہ عدمِ جواز بھی مدلل بتلادیں یا اور کوئی شکل جواز کی نکل سکتی ہو تو وہ بھی بتلادیں !
جواب: صورتِ مسئولہ میں  زید کا  قرعہ اندازی کی بنیاد پر کسی کو وہ چیز 20 کی بیچ دینا اور باقی کو محروم رکھنا یا کچھ عوض دینا جائز نہیں ہے، یہ جوے کی صورت ہے۔ اس کی جائز صورت یہ ہے کہ 300 والی چیز کو مارکیٹ میں گاہک کو بیچے، قرعہ کی بنیاد پر نہ بیچے، اس  میں خواہ  600  کی بھی بیچے تو بھی جائز ہے۔ارشاد بای تعالیٰ ہے:{یا أیُّهَا الَّذِیْنَ آمنُوا انَّمَا الخمرُ وَالمَیْسِرُ والأنصابُ والأزلامُ رِجْسٌ مِنْ عَمَلِ الشَّیْطانِ فَاجْتَنِبُوْہُ لَعَلَّکُمْ تُفْلِحُوْنَ} [مائدہ:90]ترجمہ: اے ایمان والو! بات یہی ہے کہ شراب اور جوا اور بت وغیرہ اور قرعہ کے تیر یہ سب گندی باتیں اور شیطانی کام ہیں، سو ان سے بالکل الگ ہوجاؤ، تاکہ تم کو فلاح ہو۔ (بیان القرآن)فقط واللہ اعلم
                                                  
عنوان: کرپٹو کرنسی کا حکم
سوال: بٹ کرپٹو  سے  کمائی جائز  نہیں ہے یا نہیں؟
جواب: ’’بٹ کوائن‘‘  محض ایک فرضی کرنسی ہے، اس میں حقیقی کرنسی کے بنیادی اوصاف اور شرائط بالکل موجود نہیں ہیں، لہذا موجودہ  زمانے میں " کوئن" یا "ڈیجیٹل کرنسی" / "کرپٹو کرنسی" کی خرید و فروخت کے نام سے انٹرنیٹ پر اور الیکٹرونک مارکیٹ میں جو کاروبار چل رہا ہے وہ حلال اور جائز نہیں ہے، وہ محض دھوکا ہے، اس میں حقیقت میں کوئی مادی چیز نہیں ہوتی، اور اس میں قبضہ بھی نہیں ہوتا صرف اکاؤنٹ میں کچھ عدد آجاتے ہیں، اور یہ فاریکس ٹریڈنگ کی طرح سود اور جوے کی ایک شکل ہے، اس لیے " بٹ کوائن" یا کسی بھی " ڈیجیٹل کرنسی" کے نام نہاد کاروبار میں پیسے لگانا اور خرید و فروخت میں شامل ہونا جائز نہیں ہے۔( تجارت کے مسائل کا انسائیکلوپیڈیا: 2/ 92)فقط واللہ اعلم
                                                  
عنوان: کرائے پر دی ہوئی زمین آفت سماوی کی وجہ سے ہلاک ہونے کی صورت میں ضمان کا حکم
سوال: اجارہ پر دی ہوئی  زمین  اگر آفتِ سماوی سے ہلاک ہوجائے، مثلًا اس پر دریا کا رخ ہوجائے تو ضمان کس پر  ہوگا مالک پر یا کرائے دار پر؟
جواب: اجارہ  (کرائے)  پر دی ہوئی زمین اگر آفتِ  سماوی سے تباہ ہوجائے تو اس کا ضمان کرائے دار پر نہیں آئے گا، لہٰذا اگر اس کی غفلت و لاپرواہی کے بغیر  آفتِ سماوی کی وجہ سے اس زمین کو کوئی نقصان پہنچ جائے تو اس کا ضمان اس کے ذمہ نہیں آئے گا، بلکہ زمین کا مالک خود اپنی زمین کے نقصان کا ذمہ دار ہوگا۔ فقط واللہ اعلم
                                                  
عنوان: جوبلی فیملی تکافل کے ساتھ لین دین اور ملازمت کا حکم
سوال: جوبلی فیملی تکافل کے ساتھ لین دین اور اس میں ملازمت کرنا کیسا ہے؟
جواب: ’’جوبلی  فیملی تکافل‘‘ اور  موجودہ دور میں اس جیسی جتنی دیگر تکافل پالیسیاں ہیں، ان سب میں بھی وہی خرابیاں (یعنی سود، جوا اور غرر) پائی جاتی ہیں جو   انشورنس  میں پائی جاتی ہیں؛ اس لیے انشورنس کی طرح کسی بھی ادارے (جوبلی فیملی تکافل) کے ساتھ کسی بھی قسم کا لین دین  اور ملازمت  کرنا  جائز نہیں ہے۔  تکافل کے عدمِ جواز کے  بارے میں تفصیلی فتوی وجوہات سمیت ہماری ویب سائٹ پر شائع ہو چکا ہے اسے دیکھ لیں:پاک قطر تکافل کی پالیسی خریدنا اور اس ادارے میں ملازمت کرنے کا حکمفقط واللہ اعلم
                                                  
عنوان: مروجہ اسلامی بینکوں سے گاڑی خریدنے کا حکم
سوال: اسلامی بینک سےگاڑی خریدنا کیسا ہے ؟
جواب: مروجہ اسلامی بینکوں سے  گاڑی خریدنے کا جو طریقہ رائج ہے  اس میں  بینک اور   خریدار  کے  درمیان معاہدہ کے تحت دو عقد ہوتے ہیں، ایک بیع (خریدوفروخت) اور دوسرا اجارہ (کرایہ داری) کا عقدہوتا ہے، اور یہ طے پاتاہے کہ اقساط میں سے اگر کوئی  قسط وقتِِ   مقررہ پر جمع نہیں کرائی گئی تو  بینک کی  جانب سے مقرر ہ   جرمانہ   (اجباری  تصدق کے نام سے)   لیز کرانے  والا شخص ادا کرنے کا پابند ہو گا؛ اس لیے لیزنگ کے رائج طریقِ کار میں دو شرعی قباحتیں ہیں:1۔ مالی جرمانہ لگانا شرعاً ناجائز ہے۔جیساکہ "فتاوی شامی"  میں ہے:"(قوله: لا بأخذ مال في المذهب)... ؛ إذ لا يجوز لأحد من المسلمين أخذ مال أحد بغير سبب شرعي".(باب التعزير:مطلب في التعزير بأخذ المال ٦١/٤ ط:سعيد) 2۔۔  دوسری قباحت یہ ہے کہ لیزنگ میں دو عقد بیک وقت ہوتے ہیں، ایک عقد بیع کا ہوتا ہے جس کی بنا پر قسطوں کی شکل میں ادائیگی خریدار پر واجب ہوتی ہے اور اسی کے ساتھ ہی اجارہ (کرائے) کا معاہدہ بھی ہوتا ہے، جس کی بنا پر ہر ماہ کرائے کی مد میں بینک خریدار سے کرایہ بھی وصول کرتا ہے، اور یہ دونوں عقد ایک ساتھ ہی کیے جاتے ہیں جو کہ رسولِ اکرم صلی اللہ علیہ وسلم کے درج ذیل فرمان کی وجہ سے  ناجائز ہیں:"«عن أبي هريرة رضي الله عنه قال: نهی رسول الله صلي الله عليه وسلم عن بيعتين في بيعة".(رواه مالك و الترمذي و أبوداؤد و النسائي)"و عن عمرو بن شعيب عن أبيه عن جده قال: نهی رسول الله صلي الله عليه وسلم عن بيعتين في صفقة واحدة. رواه في شرح السنة.»"پس مذکورہ  بالا شرعی قباحتوں کی وجہ سے مروجہ اسلامی بینکوں سے لیزنگ کے ذریعہ گاڑی خریدنا جائز نہیں ہے۔  فقط واللہ اعلم
                                                  
عنوان: والدین اور بہن بھائیوں میں ترکہ کی تقسیم کا طریقہ
سوال: ایک مرحوم  جس کے والد اور  والدہ دونوں بقیدِ حیات ہوں،  اور اس کے علاوہ  ورثاء  میں تین بھائی اور چار بہنیں ہوں  اور اپنی وفات کے وقت مرحوم غیر شادی شدہ ہو، اس کی وراثت میں ایک قطعۂ   زمین جس کی اراضی  839 مربع  فٹ ہے،  شرعی ورثاء  کے بارے میں راہ نمائی فرما دیں!
جواب: صورتِ مسئولہ میں مرحوم کی جائیداد کی تقسیم کا طریقہ کار یہ ہو گا کہ اولاً مرحوم کی جائیداد میں سے اُن کی تجہیز و تکفین کے اخراجات ادا کیے جائیں گے، پھر  اگر مرحوم کے ذمے کوئی قرض ہو تو  اس کو ادا کیا جائے گا،  پھر اگر مرحوم نے کوئی جائز وصیت کی ہو تو اس کو  باقی ترکے کے ایک تہائی میں سے نافذ کیا جائے گا، اس کے بعد مرحوم کی کل جائیداد منقولہ و غیر منقولہ کو  چھ حصوں میں تقسیم کیا جائے گا، ایک حصہ مرحوم کی والدہ کو اور پانچ حصے مرحوم کے والد کو دیے جائیں گے۔یعنی  839  مربع فٹ  میں سے  139.83 مربع فٹ والدہ کو ملے گا اور 699.16 مربع فٹ والد کو ملے گا۔واضح رہے  کہ والد کی موجودگی میں مرحوم کے  بھائی  بہن  وارث  نہیں ہوتے، اس لیے اُن مرحوم کی جائیداد میں اس کے بھائی اور بہنوں کا کوئی حصہ نہیں ہو گا۔منحة السلوك في شرح تحفة الملوك (ص: 433):"قوله: (والأم لها السدس مع الولد وولد الابن) لقوله تعالى: {وَلأَبَوَيْهِ لِكُلِّ وَاحِدٍ مِنْهُمَا السُّدُسُ مِمَّا تَرَكَ إِنْ كَانَ لَهُ وَلَدٌ} [النساء: 11]. جعل لها السدس مع الولد، وولد الابن: ولد شرعاً بالإجماع لما قلنا.قوله: (أو الاثنين من الأخوة) أي الأم لها السدس أيضاً مع وجود الاثنين من الإخوة والأخوات فصاعداً أي جهة كانوا لقوله تعالى: {فَإِنْ كَانَ لَهُ إِخْوَةٌ فَلأُمِّهِ السُّدُسُ} [النساء: 11]. ولفظ الجمع من الإخوة يطلق على الاثنين، فتحتجب بهما من الثلث إلى السدس من أي جهة كانوا، لأن لفظ الإخوة يطلق على الكل، وهذا قول جمهور الصحابة، وروى عن ابن عباس: أنه لم تحجب الأم من الثلث إلى السدس إلا بثلاثة منهم، عملاً بظاهر الآية.قوله: (والثلث) أي الأم لها الثلث: (عند عدم هؤلاء) أي عند عدم الولد وولد الابن، والاثنين من الإخوة والأخوات، لما تلونا."منحة السلوك في شرح تحفة الملوك (ص: 446):"قوله: (والمحجوب يحجب) كالأخوين مع الأب والأم: لايرثان مع الأب، ولكن يحجبان الأم من الثلث إلى السدس، وذلك لأن إرث الإخوة مشروطة بالكلالة، وإرث الأم: الثلث، مشروط بعدم الاثنين من الأخوة."فقط واللہ اعلم
                                                  
عنوان: تکافل کا حکم
سوال: بینک کا  تکافل  حرام ہے  یا حلال؟
جواب: جمہور  علماءِ کرام کے نزدیک  کسی بھی قسم کی  بیمہ (انشورنس) پالیسی ، سود اور قمار (جوا) کا مرکب  ومجموعہ ہونے کی وجہ سے ناجائز اور حرام ہے، اور  مروجہ انشورنس کے متبادل کے طور پر  بعض ادارے  جو ”تکافل“ کے عنوان سے نظام  چلارہے ہیں ، اس نظام سے متعلق     جید اور مقتدر  مفتیانِ کرام  کی  رائے عدمِ جواز کی ہے، لہذا کسی بھی قسم کی تکافل کی پالیسی لینے سے اجتناب کرنا لازم ہے۔فقط واللہ اعلممزید تفصیل کے لیے درج ذیل پر جامعہ کا فتوی ملاحظہ فرمائیں:پاک قطر تکافل کی پالیسی خریدنا اور اس ادارے میں ملازمت کرنے کا حکم( EFU ) ای ایف یو حمایہ تکافل کا شرعی حکم
                                                  
عنوان: قرض معاف کر دینے کے بعد وصول کرنا
سوال: چچا نے کزن کی شادی کے لیے قرض لیا جس کے  لیے بات بھی اسی کزن نے کروائی گویا اس کزن کی حیثیت معاملے میں گواہ کی تھی،  چچا تین سال تک قرض واپس نہ کر سکے  تو قرض معاف کر دیا ،  اب وہ کزن قرض واپس کرنا چاہتے ہیں،  کیا لینا جائز ہے ؟
جواب: حدیث شریف میں قرض کی معافی اورتخفیف پرنبی کریم صلی اللہ علیہ وسلم نے کئی فضلیتیں ذکرفرمائی ہیں،جس قدرقرض کی رقم معاف کی گئی ہو اس کے بقدرصدقہ کاثواب ملتاہے،نیزقرض کی  معافی کی بنا  پر قیامت کے  دن مصائب سے  چھٹکارا نصیب ہوگا اور بعض  روایات  میں ہے کہ عرش کا سایہ نصیب ہوگا؛ اس لیے قرض کی رقم معاف کرنا بہت نیکی اور ثواب کا کام ہے اور قرض معاف کر دینے  سے مقروض کے ذمہ قرض کی ادائیگی لازم بھی نہیں رہتی۔ لہذاایک مرتبہ قرض معاف کر لینے کے بعد دوبارہ اس کو وصول  نہیں کرنا چاہیے۔الفتاوى الهندية (4/ 384):[الباب الرابع في هبة الدين ممن عليه](الباب الرابع في هبة الدين ممن عليه الدين) . هبة الدين ممن عليه الدين جائزة قياسًا واستحسانًا."فقط واللہ اعلم
                                                  
عنوان: کمپنی کے منع کرنے کے باوجود کسٹمر سے اضافی چارجز لینے کا حکم
سوال: ایزی پیسہ  کا کام کرنے والے لوگ جب کسی کے موبائل اکاؤ‎‎‎نٹ میں پیسے بھیجتے ہیں تو پہلے اسے کہتے ہیں کہ 10000 بھیجنے پر مجھے 100 کمیشن دوگے،  ورنہ میں نہیں بھیج سکتا، حال آں کہ کمپنی والے  بھی اسے تقریباً 10000 پر 40  تک کمیشن دیتے ہیں۔ اور  اس سے بھی  29% ٹیکس کمپنی کاٹتی ہے دوکاندار سے ، اب وہ کسٹمر مجبوری کی وجہ سے دوکاندار کو اضافی کمیشن دیتے ہیں  حال آں کہ کافی کسٹمر خوشی سے دیتے  ہیں اور کافی ناراض ہوکر، جب پیسے کسٹمر کے اکاؤنٹ  میں جمع ہوجاتے ہیں تو  کمپنی کا میسج آتا ہے کہ اس ٹرانزکشن کی کوئی  فیس نہیں ہے،  کیا یہ سود ہے کہ نہیں؟ کیوں کہ عام لوگ تو اسے سود کہتے ہیں ، وضاحت فرمائیں  حوالے  کے ساتھ؛ تاکہ عام لوگوں کو بھی دکھایا جاۓ ؛ کیوں کہ وہ زبانی بات کو مانتے نہیں!
جواب: صورتِ  مسئولہ میں رقوم کی منتقلی پر کمپنی کی جانب سےجب  کوئی فیس وصول نہیں کی  جاتی  اور کمپنی اپنے نمائندہ کو مقررہ شرح کے مطابق اجرت بھی  دیتی ہے اور ان کو کسٹمر سے زائد رقم  وصول نہ  کرنے کا پابند بھی کرتی ہے، تو اس صورت میں کمپنی کے نمائندوں کے لیے کسٹمر سے زائد رقم وصول کرنا شرعاً ناجائز ہے۔فتاوی شامی میں ہے:"قال في التتارخانية: وفي الدلال والسمسار يجب أجر المثل، وما تواضعوا عليه أن في كل عشرة دنانير كذا، فذاك حرام عليهم."(مطلب في أجرة الدلال، ج:6، ص:63، ط:ايج سعيد)فقط والله اعلم
                                                  
عنوان: ملازمت کے دوران ذاتی کام کرنا
سوال: میں  نے   ایک آفس میں  8 مہینے  کمپیوٹر آپریٹر کی جاب  کی 2003ء میں ،  آفس ٹائم کے اندر اپنا کام بھی کیا ہے،  اب میں بہت شرمندہ ہوں،  کیا میں کچھ  رقم اس کمپنی کو  واپس کر دوں؟
جواب: دفتری  اوقات  ملازم  کے پاس امانت ہوتے ہیں اور ان اوقات کی  پابندی  کے  ساتھ   ساتھ  اس دوران  ملازم کو اپنا کوئی ذاتی کام کرنے  کی شرعاً اجازت نہیں ہے، لہٰذا  دفتری اوقات میں اپنے  ذاتی  کام کرکے سائل خیانت کا مرتکب ہواہے،    جتنا وقت سائل نے دفتر میں رہتے ہوئے اپنے ذاتی کام میں خرچ  کیا ہے،  اس کے بقدر تںخواہ سائل کے لیے حلال نہیں ہے،  جو  مذکورہ ادارے کو واپس کرنا ضروری ہے، اسی صورت میں سائل بری الذمہ ہوسکتا ہے۔الدر المختار (6 / 70):وليس للخاص أن يعمل لغيره، ولو عمل نقص من أجرته بقدر ما عمل فتاوى النوازل.وفي حاشية ابن عابدين (رد المحتار) تحته:"(قوله: ولو عمل نقص من أجرته إلخ) قال في التتارخانية: نجار استؤجر إلى الليل فعمل لآخر دواة بدرهم وهو يعلم فهو آثم، وإن لم يعلم فلا شيء عليه وينقص من أجر النجار بقدر ما عمل في الدواة."فقط واللہ اعلم
                                                  
عنوان: مضاربت میں مخصوص رقم نفع میں متعین کرنا
سوال: زید نے  عمرو کو بطورِ  مضاربت 1 لاکھ روپے  دیے، جب کہ عمرو  کا  کاروبار  بیٹری  کی  دوکان تھی، اب  عمرو کو کمپنی  والوں نے ایک   لاکھ  کا سامان  85  ہزار پر دیا تو  یہ 15 ہزار جو لاکھ سے بچ گئے اس کا کیا حکم ہے ؟ زید کو واپس کرنا ہوگا یا نہیں ؟  نیز عقد کے وقت یہ شرط لگائی تھی کہ 15 ہزار نفع دوں گا،کیا یہ عقد جائز ہے یانہیں؟
جواب: واضح  رہے  کہ  مضاربت  کے عقد  میں نفع  کی ایک مخصوص رقم مقرر کرنا جائز نہیں ہے،بلکہ حاصل شدہ نفع کو رب المال (انویسٹر) اور مضارب (محنت کرنے والے) کے درمیان فیصد کے اعتبار سے مقرر کرنا ضروری ہے، اگر کسی عقد مضاربت میں ایک مخصوص رقم منافع کے طور پر طے کر دی جائے تو یہ عقد فاسد ہوجاتا ہے،اور اس کو ختم کرنا ضروری ہوتا ہے،اور اس سے حاصل شدہ نفع کا استعمال بھی جائز نہیں، بلکہ اس کو صدقہ کرنا ضروری ہوتا ہے۔لہذا صورتِ  مسئولہ   میں جب یہ شرط لگائی کہ پندرہ ہزار نفع دوں گا تو یہ شرط لگانا درست نہیں ہے،اور اس کی وجہ سے یہ عقد بھی فاسد ہے،اس کو ختم کرکے از سر نو عقد کرنا ضروری ہے۔البحرالرائق    میں ہے:"قال : (ولاتصح إلا أن یکون الربح بینهما مشاعاً، فإن شرط لأحدهما دراهم مسماةً فسدت )؛ لما مر في الشرکة، وکذا کل شرط یوجب الجهالة في الربح یفسدها لاختلال المقصود".(بحر۵/۱۹۱ط:دارالکتب العلمیة)فقط واللہ اعلم
                                                  
عنوان: نیولے کی خرید و فروخت کا حکم
سوال: نیولے  کی  خرید  و  فروخت  کا  کیا حکم  ہے؟  اور  اس  کی  آمدنی  حلال  ہے  یا  حرام؟
جواب: حلال  جانوروں  کے  علاوہ  دیگر   جانوروں  کی  خرید  و  فروخت  کے حوالے سے ضابطہ یہ ہے کہ ہر وہ جانور جسے سدھا کر شکار کے لیے استعمال کیا جا سکتا ہو، یا اس کی کھال سے نفع اٹھایا جا سکتا ہو، یا اس کو دوائیوں میں استعمال کیا جا سکتا ہو، اس  کی خرید و فروخت کی شرعاً اجازت ہوگی، پس نیولا اگر مذکورہ بالا کسی کام میں استعمال کیا جا سکتا ہو تو اس کی خرید و فروخت جائز ہو گی اور اس کا منافع بھی حلال ہو گا، ورنہ نہیں۔فتح القدیر شرح الہدایہ میں ہے:"وذكر أبو الليث أنه يجوز بيع الحيات إذا كان ينتفع بها في الأدوية وإن لم ينتفع فلايجوز".(كتاب البيوع، مسائل منثورة، ٧ / ١١٨)النهر الفائق شرح كنز الدقائق (3/ 512):"قال أبو الليث: يجوز بيع الحيات إذا كان ينتفع بها لا إن لم ينتفع بها، كذا في (الفتح)."فقط واللہ اعلم
                                                  
عنوان: جانور پالنے کے لیے اجرت پر دینا
سوال: ایک شخص نے ایک جانور  بیس ہزار روپے میں خریدا اور دوسرے شخص کو اس شرط پر دیا کہ وہ اس کو پال کر بڑا کرے، جب جانور بڑا ہو جائے گا تو جتنے میں فروخت ہوگا یہ دونوں شخص اس رقم کو آدھا آدھا کر لیں گے، کیا یہ صورت جائز ہے اور اگر جائز نہیں تو جواز کی متبادل صورت کیا ہوگی؟
جواب: کسی کو جانور پالنے  کے لیے اجرت پر دینا اجرت کا معاملہ ہے، اس میں اجرت کا متعین ہونا ضروری ہے، مذکورہ صورت میں  جانور کتنے کا فروخت ہوگا،  یہ  معلوم نہیں، لہذا اجرت مجہول ٹھہری، اس کو  ماہانہ یا سالانہ کوئی متعین  اجرت پر دینا  چاہیے تھا۔اگر چہ اس کی ادائیگی جانور کے بکنے  پر  ہی کی جائے۔ اب اگر یہ کام کرلیا ہو تو جس نے جانور پالا ہے ، اتنی مدت جانور  کی دیکھ  بھال  کی مارکیٹ میں جو اجرت بنتی ہے وہ دینی  چاہیے۔مزید تفصیل کے لیے درج ذیل لنک پر فتویٰ ملاحظہ کیجیے:جانور کو آدھ آدھ پر دینا نیز اس معاملہ میں اور مضاربت میں فرق’’عن أبي سعید الخدري -رضي اﷲ عنه - أن رسول اﷲ ﷺ نهى عن استئجار الأجیر حتی یبین له أجره‘‘. (مراسیل أبي داؤد/ ۱۰)’’ومن شرائط الإجارة ... ومنها: أن تکون الأجرة معلومةً‘‘. (الفتاوى الهندية، کتاب الإجارة، الباب الأول)فقط واللہ اعلم
                                                  
عنوان: چار بیٹیوں، ایک بہن میں میراث کی تقسیم
سوال: مرنے  والے  کے دو چھوٹے بھائی تھے اور دو چھوٹی بہنیں تھیں ،  دونوں بھائی اور ایک بہن اس کے مرنے سے پہلے فوت ہوگئے تھے،  ایک بھائی کی بیوی اور بیٹے کو اس نے اپنا آبائی گھر دے دیا تھا؛ کیوں کہ وہ جوانی ہی میں بیوہ ہو گئی تھی،  ایک بیوہ  بہن ابھی حیات ہے،  اپنے ایک بیٹے کے پاس امریکا میں  رہتی ہے،  میت کی بیوی پہلے فوت ہوئی اس کے بعد بیٹا فوت ہوا،  میت کی فوتگی کے وقت اس کی  باقی چار بیٹیاں حیات تھیں جو  اب بھی حیات ہیں،  میت کےوالدین بھی پہلے کے فوت ہو چکے ہیں ،  میت کے صرف چار ہی بچے تھے۔ بیٹا غیر شادی تھا،  اور چاروں بیٹیاں شادی شدہ ہیں۔ مرنے والے نے کوئی وصیت نہیں چھوڑی،  مگر ایک مکان جس میں وہ رہائش پذیر تھا،  اس میں اپنے نام کے ساتھ بیٹیوں کا نام بھی لکھا ہوا ہے!
جواب: بصورتِ مسئولہ مرحوم  کی جائیداد تقسیم کرنے کا طریقہ یہ ہوگا  کہ مرحوم کی جائیداد سے حقوقِ متقدمہ  ( یعنی تجہیز وتکفین کا خرچہ نکالنے کے بعد، اور مرحوم ذمہ واجب الادا  قرض اور جائز وصیت کے   مابقیہ ترکے کے ایک تہائی سے نفاذ کے بعد)  کل جائیدادِ منقولہ وغیرمنقولہ کو چھ (6) حصوں میں تقسیم کرکے ایک/ ایک حصہ مرحوم کی ہربیٹی کو اور باقی ماندہ دو  حصے مرحوم کے بھتیجے کو ملیں گے۔فیصد کے اعتبار سے سو  (100) روپے میں سے 16,66 روپے ہر بیٹی کو، اور33,33 روپے  مرحوم کے بھتیجےکو ملیں گے۔جس مکان میں مرحوم رہائش پذیر تھے وہ صرف بیٹیوں کے نام کرنے سے ان کی ملکیت نہیں بنا، بلکہ ترکے میں ہی شمار ہوگا۔فقط واللہ اعلم
                                                  
عنوان: قرض کے بدلے زمین کی پیداوار لینا
سوال: قرضہ کے بدلے زمین کی پیداوار لینا کیسا ہے ؟
جواب: قرض کے بدلے اصل رقم کے علاوہ کوئی بھی مشروط نفع لینا ناجائز ہے؛  لہذا صورتِ  مسئولہ  میں قرض کے بدلے میں مشروط طور پر زمین کی پیداوار لینا ناجائز ہے۔ البتہ  اگر  مقروض اپنی خوشی سے دے رہا ہو  اور یہ مشروط بھی نہ ہو، اور معروف بھی نہ ہو، (یعنی اس علاقے میں یا اس طرح کے عقد میں اس طرح کی مشروط لین دین کا رواج نہ ہو) تو اس کا یہ عمل مستحب ہے۔اور اگر  قرض کے بدلے پیداوار لینے کا مطلب یہ ہے کہ مقروض کے لیے رقم کی صورت میں قرض ادا کرنے کی سہولت نہ ہو اور قرض خواہ پیداوار کی صورت میں قرض وصول کرنے پر راضی ہو تو رقم کے بدلے زمین کی پیداوار سے قرض کی ادائیگی اور وصولی درست ہے۔بدائع الصنائع في ترتيب الشرائع (7 / 395):"(وأما) الذي يرجع إلى نفس القرض: فهو أن لا يكون فيه جر منفعة، فإن كان لم يجز، نحو ما إذا أقرضه دراهم غلة، على أن يرد عليه صحاحا، أو أقرضه وشرط شرطا له فيه منفعة؛ لما روي عن رسول الله صلى الله عليه وسلم أنه «نهى عن قرض جر نفعا» ؛ ولأن الزيادة المشروطة تشبه الربا؛ لأنها فضل لا يقابله عوض، والتحرز عن حقيقة الربا، وعن شبهة الربا واجب هذا إذا كانت الزيادة مشروطة في القرضفأما إذا كانت غير مشروطة فيه ولكن المستقرض أعطاه أجودهما؛ فلا بأس بذلك؛ لأن الربا اسم لزيادة مشروطة في العقد، ولم توجد، بل هذا من باب حسن القضاء، وأنه أمر مندوب إليه قال النبي عليه السلام: «خيار الناس أحسنهم قضاء» .«وقال النبي - عليه الصلاة والسلام - عند قضاء دين لزمه - للوازن: زن، وأرجح».فقط واللہ اعلم
                                                  
عنوان: نعت خواں کا اجرت لینا
سوال: نعت خوانی کرنے  کے لیے جو پیسے طے کیے جاتے ہیں،  اس کے متعلق مکمل راہ نمائی فرمائیں!
جواب: نعت خواں کو آمد و رفت اور اس کے کھانے پینے کے اخراجات دینا جائز ہے، البتہ نعت خوانی پر اجرت طے کرنا،  اور لینا جائز نہیں۔ مزید تفصیل کے لیے دیکھیے:نعت خوانی پر معاوضہ لینا فقط واللہ اعلم
                                                  
عنوان: B4U کمپنی کے بارے میں فتویٰ
سوال: b4u  کمپنی  کے  بارے  میں فتویٰ درکار ہے!
جواب: مذکورہ کمپنی  (B4U)  کے کاروبار کا مکمل طریقہ، و منافع  کی تقسیم کا طریقہ کار و شرائط اب تک مکمل طور پر واضح نہیں ہیں، ہمیں جو معلومات دست یاب ہوئیں  اس کے مطابق  b4u  نامی  کمپنی  میں سرمایہ کاری کرنے پر کمپنی دوقسم کے پیکج دیتی ہے: 1-   فکس منافع میں آپ کا منافع فکس ہوگا۔ 2-  آپ کامنافع فکس نہیں رہتا، کم بھی اور زیادہ بھی ہوسکتا ہے۔دوسری بات یہ ہے کہ مذکورہ کمپنی   (B4U Traders)  کرپٹو کرنسی میں بھی سرمایہ کاری کرتی ہے، ’’بٹ کوائن‘‘ اور اس طرح کی دیگر ڈیجیٹل کرنسی جنہیں  ’’ کرپٹو کرنسی ‘‘  کہا جاتا ہے کا کوئی مادی وجود نہیں ہے، اس لئے اسے ’’کرنسی‘‘ یا ’’مال‘‘ قرار نہیں دیا جاسکتا ہے ، اس لیے اس کے ذریعہ لین دین کرنا، اس میں سرمایہ کاری کرنا اور اس کا کاروبار کرنا جائز نہیں ہے۔ان تمام تفصیلات کی روشنی میں B4U کمپنی میں سرمایہ کاری کرنے کا شرعی حکم یہ ہے کہ پہلا پیکج جس  میں کمپنی   کی طرف سے فکس منافع دیا جاتا ہے وہ تو مطلقًا ناجائز ہے، کیوں کہ سرمایہ کاری میں فکس منافع دینے کا معاہدہ کرنا ہی خلافِ شریعت اور ناجائز ہے اور ایسی کمائی بھی ناجائز اور حرام ہوگی۔ جب کہ دوسرا پیکج جس میں منافع  فکس (متعین) نہیں کیا جاتا ہے  اگر یہ منافع کرپٹو کرنسی میں انویسٹمنٹ کے نتیجے میں ملتاہے تو اس میں بھی سرمایہ کاری کرنے سے اجتناب  لازم ہے؛  کیوں کہ اس پیکج میں سرمایہ کاری کرنے سے کرپٹو کرنسی میں سرمایہ کاری کرنا لازم آئے گا جو کہ  از روئے فتویٰ جائز نہیں ہے، دوسری بات یہ ہے کہ  صرف منافع فکس نہ ہونے سے منافع حلال نہیں ہوتا، بلکہ دیگر شرعی حدود و شرائط کا لحاظ رکھنا بھی ضروری ہے، اس لیے اس دوسرے پیکج میں سرمایہ کاری کرنے کے طریقہ کار کی مکمل تفصیل اور شرائط  وغیرہ  دیکھ کر ہی اس بارے میں مزید واضح حکم بتایا جاسکتاہے، چنانچہ  جب تک مذکورہ کمپنی کے تمام پہلو مکمل واضح نہ ہو جائیں، اس وقت تک  دوسری قسم (  یعنی جس میں منافع متعین نہیں ہوتا) میں بھی انویسٹمنٹ کرنے سے   اجتناب کیا جائے۔فتاوی شامی میں ہے:"(وكون الربح بينهما شائعًا) فلو عين قدرًا فسدت."(كتاب المضاربة، ج:5، ص:648، ط:ايج ايم سعيد)مرقاة المفاتيح شرح مشكاة المصابيح میں ہے:"وعن النعمان بن بشير - رضي الله عنهما - قال: قال رسول الله صلى الله عليه وسلم: " «الحلال بين والحرام بين، وبينهما مشتبهات لايعلمهن كثير من الناس، فمن اتقى الشبهات استبرأ لدينه وعرضه، ومن وقع في الحرام كالراعي يرعى حول الحمى يوشك أن يرتع فيه، ألا وإن لكل ملك حمى، ألا وإن حمى الله محارمه، ألا وإن في الجسد مضغة إذا صلحت صلح الجسد كله، وإذا فسدت فسد الجسد كله، ألا وهي القلب»". متفق عليه."(باب الكسب وطلب الحلال، ج:5، ص:1891، ط:دار الفكر.بيروت)فقط واللہ اعلم
                                                  
عنوان: کرپٹو کرنسی اور بٹ کوائن کا حکم
سوال: کرپٹو کرنسی اور بٹ کوائن اور ان پر ٹریڈنگ حرام ہے یا حلال؟
جواب: ’’بٹ کوائن‘‘  محض ایک فرضی کرنسی ہے، اس میں حقیقی کرنسی کے بنیادی اوصاف اور شرائط بالکل موجود نہیں ہیں، لہذا موجودہ  زمانے میں " کوئن" یا "ڈیجیٹل کرنسی" / "کرپٹو کرنسی" کی خرید و فروخت کے نام سے انٹرنیٹ پر اور الیکٹرونک مارکیٹ میں جو کاروبار چل رہا ہے وہ حلال اور جائز نہیں ہے، وہ محض دھوکا ہے، اس میں حقیقت میں کوئی مادی چیز نہیں ہوتی، اور اس میں قبضہ بھی نہیں ہوتا صرف اکاؤنٹ میں کچھ عدد آجاتے ہیں، اور یہ فاریکس ٹریڈنگ کی طرح سود اور جوے کی ایک شکل ہے، اس لیے " بٹ کوائن" یا کسی بھی " ڈیجیٹل کرنسی" کے نام نہاد کاروبار میں پیسے لگانا اور خرید و فروخت میں شامل ہونا جائز نہیں ہے۔( تجارت کے مسائل کا انسائیکلوپیڈیا: 2/ 92)فقط واللہ اعلم
                                                  
عنوان: مزدور کی مزدوری اسی کے عمل طے کرنا جائز نہیں
سوال: ہمارے علاقے میں گندم  کی کٹائی پر مزدور کو  پیسوں کےبدلے گندم دیتے ہیں، مثال کے طور پر مزدور سے معاملہ طے کرتے وقت یہ کہا جاتا ہے کہ ایک  کنال زمین کی گندم کی کٹائی پر بطور اجرت کے دو من گندم دی جائے گی ، کیا ایسا کرنا جائز ہے؟
جواب: صورتِ  مسئولہ میں  گندم  کی فصل کی کٹائی کی اجرت اسی گندم میں سے طے کرنا "قفیز الطحان " میں داخل ہونے کی وجہ سے منع ہے، یعنی: مزدور کے کام کی اجرت اسی کام سے حاصل ہونے والی چیز متعین کرنا جائز نہیں ہے۔جواز کی صورت یہ ہے کہ کھیت کاٹنے والے مزدور سے یہ نہ کہاجائے  کہ تمہارے کاٹی ہوئی گندم میں سے یاصاف کی ہوئی گندم میں سے  تمہیں اجرت دی جائے گی، بلکہ یوں کہاجائے کہ اس  فصل کے کاٹنے کی  اجرت  اتنے  گٹھے ہیں، پھرجب وہ  فصل کاٹ لے تو اسی کے کاٹے ہوئے میں سے بھی دے سکتا ہے، اور دوسری کسی جگہ سے حاصل کرکے بھی دے سکتا ہے۔ السنن الكبرى للبيهقي میں ہے:"أخبرنا أبو بكر بن الحارث الفقيه, أنا علي بن عمر الحافظ, ثنا إسحاق بن محمد بن الفضل الزيات, ثنا يوسف بن موسى, ثنا وكيع , وعبيد الله بن موسى, قالا: ثنا سفيان, عن هشام أبي كليب, عن ابن أبي نعم البجلي, عن أبي سعيد الخدري, قال: " نهي عن عسب الفحل " زاد عبيد الله " وعن قفيز الطحان ", ورواه ابن المبارك, عن سفيان, كما رواه عبيد الله وقال: " نهى " وكذلك قاله إسحاق الحنظلي, عن وكيع: " نهى عن عسب الفحل " ورواه عطاء بن السائب, عن عبد الرحمن بن أبي نعم, قال: " نهى رسول الله صلى الله عليه وسلم " فذكره."(باب النهي عن عسب الفحل، ج: 5، صفحہ: 554، رقم الحدیث: 10854، ط: دار الكتب العلمية، بيروت - لبنات) فتاویٰ ہندیہ  میں  ہے:"صورة قفيز الطحان أن يستأجر الرجل من آخر ثوراً ليطحن به الحنطة على أن يكون لصاحبها قفيز من دقيقها أو يستأجر إنساناً ليطحن له الحنطة بنصف دقيقها أو ثلثه أو ما أشبه ذلك فذلك فاسد، والحيلة في ذلك لمن أراد الجواز أن يشترط صاحب الحنطة قفيزاً من الدقيق الجيد ولم يقل من هذه الحنطة، أو يشترط ربع هذه الحنطة من الدقيق الجيد؛ لأن الدقيق إذا لم يكن مضافاً إلى حنطة بعينها يجب في الذمة والأجر كما يجوز أن يكون مشاراً إليه يجوز أن يكون ديناً في الذمة، ثم إذا جاز يجوز أن يعطيه ربع دقيق هذه الحنطة إن شاء. كذا في المحيط."(کتاب الاجارۃ، الباب الخامس عشر فی بیان ما یجوز من الاجارۃ و ما لا یجوز،ج: 4، صفحہ: 444، ط:رشیدیۃ)  فقط واللہ اعلم
                                                  
عنوان: ڈیبٹ یا کریڈٹ کارڈ پر ملنے والے ڈسکاؤنٹ کا حکم
سوال: بینک کے ڈیبٹ یا کریڈٹ کارڈ پر جو ڈسکاؤنٹ ملتا ہے۔ وہ استعمال کرنا جأز ہے یا نہیں؟
جواب: واضح رہے کہ ضرورت کی بنا پر ڈیبٹ کارڈ بنانا اور اس کے ذریعہ ادائیگی کرنا جائز ہے، لیکن کریڈٹ کارڈ بنوانا سودی معاہدہ پر مشتمل ہونے کی وجہ سے  جائز ہی نہیں ہے۔پھر  ڈیبٹ   کارڈ کے استعمال پر ملنے والے ڈسکاؤنٹ کے جائز اور ناجائز ہونے میں درج ذیل تفصیل ہے:1۔  کارڈ کے ذریعہ ادائیگی کی صورت میں کچھ   پیسوں کی رعایت (Discount)  اگر  بینک کی طرف سے ملتی ہوتو اس صورت میں اس رعایت کا حاصل کرنا شرعاً ناجائز ہوگا، کیوں کہ یہ رعایت بینک کی طرف سے کارڈ ہولڈر کو اپنے بینک اکاؤنٹ کی وجہ سے مل رہی ہے جو شرعاً قرض کے حکم میں ہے اور جو فائدہ قرض کی وجہ سے حاصل ہوتا ہے وہ سود کے زمرے میں آتا ہے۔2۔ اگر یہ رعایت  اس ادارے کی جانب سے ہو جہاں سے کچھ خریدا گیاہے یاوہاں کھاناکھایاگیاہے تو یہ ان کی طرف سے تبرع واحسان ہونے کی وجہ سے جائز ہوگا۔3۔ اگر رعایت دونوں کی طرف سے ہو تو بینک کی طرف سے دی جانے والی رعایت درست نہ ہوگی۔4۔ رعایت نہ تو بینک کی طرف سے ہو اور نہ ہی جس ادارے سے خریداری ہوئی ہے اس کی طرف سے ہو، بلکہ   کارڈ بنانے والے ادارے کی طرف سے رعایت ہو، تو اگر اس ادارے کے تمام یا اکثر معاملات جائز ہوں اور ان کی آمدن کل یا کم از کم اکثر حلال ہو تو اس صورت میں ڈسکاؤنٹ سے مستفید ہونے کی اجازت ہوگی۔5۔ اگر معلوم نہ ہوکہ یہ رعایت کس کی طرف سے ہے تو پھر اجتناب کرنا چاہیے۔ فقط واللہ اعلم
                                                  
عنوان: بینک کو کرایہ پر جگہ دینا
سوال: میرے والد صاحب کا پلاٹ حبیب بینک والے اپنے بینک کی نئی برانچ کھولنے کے لیے کرائے پر لینا چاہتے ہیں، والد صاحب کا سوال ہے کہ کیا بینک کو اپنا پلاٹ کرائے پر دینا اور اس سے ملنے والی آمدنی کو استعمال کرنا جائز ہے؟
جواب: بینک کو  اپنی جگہ کرایہ پر دینا جائز نہیں ہے؛ لہٰذا اس سے حاصل شدہ آمدن بھی جائز نہیں ہے۔  فقط واللہ اعلم
                                                  
