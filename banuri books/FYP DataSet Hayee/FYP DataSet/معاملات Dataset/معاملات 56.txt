عنوان: گھر کی قسط وقت پر نہ دینے کی وجہ سے زائد پیسے دینے کا معاہدہ کرنا
سوال: 12 منزلہ اپارٹمنٹ میں ایک فلیٹ لینا ہے مجھے۔  بلڈنگ بن رہی ہے اور دسویں منزل تک بن گئی ہے۔ معاہدہ کے مطابق 70 فیصد پیسے مجھے پہلے دینے ہوں گے اور بقیہ پیسے دو سے تین اقساط میں دینے ہوں گے۔ بلڈر مجھے 15 دن کا وقت دیں گے۔ اگر میں نے ادائیگی نہ کی تو 3 فیصد سود دینا ہوگا مجھے۔ اسی طرح مینٹینینس بھی وقت پر نہیں دیا تو 2 فیصد زائد بھرنا ہوگا۔ کیا ایسا معاہدہ سودی معاہدہ ہے؟
جواب: صورتِ مسئولہ میں مذکورہ معاہدہ سودی ہے جو کہ ناجائز اور حرام ہے۔عمدة القاري شرح صحيح البخاري (11 / 200):"إن آيات الربا التي في آخر سورة البقرة مبينة لأحكامه وذامة لآكليه، فإن قلت: ليس في الحديث شيء يدل على كاتب الربا وشاهده؟ قلت: لما كانا معاونين على الأكل صارا كأنهما قائلان أيضًا: {إنما البيع مثل الربا}، أو كانا راضيين بفعله، والرضى بالحرام حرام".فقط و الله اعلم
                                                  
عنوان: کرونا ٹیسٹ کروانے کے عوض ہسپتال والوں سے پیسے لینے کا حکم
سوال: کچھ مشہور ہسپتال والے کرونا ٹیسٹ کروانے پر ہزار روپے دے رہے ہیں، اور کہہ رہے ہیں کہ ہم اس لیے کررہے ہیں؛ تاکہ ہم زیادہ سے زیادہ سیمپلز لیں، اور تجربات کرسکیں، تو آیا اس طرح سیمپلز دینے کے عوض ہزار روپے لیے جاسکتے ہیں یا نہیں؟ سیمپلز میں وہ خون کا ایک قطرہ لیتے ہیں!
جواب: بصورتِ مسئولہ ڈاکٹروں کا مریضوں سے بیماری کی تشخیص کے لیے سیمپلز (نمونہ)  کے طور پر خون لینے کی گنجائش ہے، البتہ مریضوں کا سیمپلز کے طور پر خون دے کر اس کے عوض پیسے لینا از روئے شرع حرام ہے، جیسے کہ حدیث شریف میں ابو جحیفہ رضی اللہ عنہ سے مروی ہے کہ آپ ﷺ نے خون کی قیمت لینے سے منع فرمایا ہے۔(صحیح البخاری، کتاب البیوع، رقم الحدیث:2238، ج:1، ص:298، ط:قدیمی کتب خانہ)لہذا کسی بھی مقصد کے لیے خون فروخت کرکے قیمت لینا شرعاً جائز نہیں ہے۔الأشباه والنظائر لابن نجیم میں ہے:"الضرورات تبيح المحظورات،ومن ثم جاز أكل الميتة عند المخمصة، وإساغة اللقمة بالخمر، والتلفظ بكلمة الكفر للإكراه وكذا إتلاف المال، وأخذ مال الممتنع الأداء من الدين بغير إذنه ودفع الصائل، ولو أدى إلى قتله".(القاعدة الخامسة، ج:1، ص:275، ط:ادارة القرآن) ملتقى الأبحر مع مجمع الانہر میں ہے:"بَيْعُ مَا لَيْسَ بِمَالٍ وَالْبَيْعُ بِهِ بَاطِلٌ كَالدَّمِ".(باب البيع الفاسد، ج:2، ص:53، ط:داراحياء التراث العربى)فقط والله اعلم نوٹ: یہ تو مسئلے کا شرعی حکم ہے، باقی ہماری معلومات کے مطابق ہسپتال سیمپلز کے طور پر یا کرونا کا ٹیسٹ کروانے کے لیے رقم فراہم نہیں کر رہے، ہاں یہ ضرور ہے کہ بعض ادارے یہ خدمت مفت فراہم کررہے ہیں۔
                                                  
عنوان: اجرت لے کر انکوبیٹر (incubator) سے چوزے نکالنا
سوال: ہمارے پاس انکوبیٹر (یعنی چوزے نکالنے کی مشین ہے)، اگر ہم کسی سے انڈے لے کر  اس میں سے چوزے نکال کر اس کو دے دیں اور وہ ہمیں ہر انڈے کے رکھنے کا کرایہ ادا کرے اور جتنے چوزے نکلیں گے وہ اس ہی کے ہوں گے، کیا یہ جائز ہے یا نہیں؟
جواب: انڈوں کو مشین میں رکھ کر چوزے نکالنا جائز ہے، نیز کسی سے انڈے لے کر  ان میں سے مشین کے ذریعے چوزے نکال کر دینا اور اپنی مشین استعمال کرنے کا کرایہ لینا بھی جائز ہے۔الہدایۃ شرح البدایۃ میں ہے:"الإجارة عقد على المنافع بعوض لأن الإجارة في اللغة بيع المنافع."(كتاب الإجارة، ج:3، ص:231، ط:المكتبة الإسلامية)فقط والله اعلم
                                                  
عنوان: چھالیہ اور تمباکو کی خرید وفروخت کا حکم
سوال: جس کام کی قانونًا ممانعت ہو اس کا کرنا کیسا ہے، جب کہ شرعًا کوئی ممانعت نہیں ہے، جیسے چھالیہ تمباکو وغیرہ کی خرید و فرخت؟
جواب: واضح رہے عوام الناس کے مفاد  کی خاطر حکومتی سطح پر جن چیزوں کی خرید و فروخت ممنوع ہو، اس سے اجتناب  ضروری ہے؛ کیوں کہ کسی بھی ریاست میں رہنے والا شخص اس ریاست میں رائج قوانین پر عمل درآمد کا (خاموش)  معاہدہ کرتاہے، اور جائز امور میں معاہدہ کرنے کے بعد اسے پورا کرنا دیانۃً ضروری ہوتاہے؛  اس طرح کے جائز امور  سے متعلق قانون کی خلاف ورزی گویا معاہدہ کی خلاف ورزی ہے، اور معاہدے کی خلاف ورزی سے شریعت نے منع کیا ہے۔ نیز قانون شکنی کی صورت میں  مال اور عزت کا خطرہ رہتا ہے، اور پکڑے جانے کی صورت میں مالی نقصان کے ساتھ ساتھ سزا ملنے کا بھی اندیشہ ہوتا ہے،  اور اپنے آپ کو ذلت  کے مواقع سے بچانا ضروری ہے۔بصورتِ مسئولہ چھالیہ اور تمباکو   کا کاروبار فی نفسہ جائز ہے، لہذا  چھالیہ اور تمباکو  کی خرید و  فروخت کرنا جائز ہے، لیکن اگر قانونی طور پر  مفادِ عامہ کی خاطر حکومتی سطح پر چھالیہ اور تمباکو  کی خرید و فروخت  ممنوع ہے تو  اس سے گریز کرنا چاہیے؛ کیوں کہ قانون شکنی کی صورت میں مال اور عزت کا خطرہ رہتاہے ،البتہ چھالیہ اور تمباکو  کی کاروبار سے جو نفع حاصل ہوگا وہ حلال ہوگا۔فتاوی شامی میں ہے:"والحاصل أن جواز البیع یدور مع حل الانتفاع".(باب البيع الفاسد، ج:5، ص:69، ط:ایچ ایم سعید)فتاوی شامی میں ہے:"وفي الأشباه في قاعدة: الأصل الإباحة أو التوقف، ويظهر أثره فيما أشكل حاله كالحيوان المشكل أمره والنبات المجهول.قلت: فيفهم منه حكم النبات الذي شاع في زماننا المسمى بالتتن فتنبه. (قوله: ربما أضر بالبدن) الواقع أنه يختلف باختلاف المستعملين ط (قوله: الأصل الإباحة أو التوقف) المختار الأول عند الجمهور من الحنفية والشافعية كما صرح به المحقق ابن الهمام في تحرير الأصول (قوله: فيفهم منه حكم النبات) وهو الإباحة على المختار أو التوقف. وفيه إشارة إلى عدم تسليم إسكاره وتفتيره وإضراره، وإلا لم يصح إدخاله تحت القاعدة المذكورة ولذا أمر بالتنبه."(كتاب الأشربة،ج:6،ص:460،ط:ایچ ایم سعید)فتاوی شامی میں ہے:"(وصح بیع غیر الخمر ) ومفاده صحة بیع الحشیشة و الأفیون".(كتاب الأشربة، ج:6، ص:454، ط:ایچ ایم سعید) قرآن مجید میں ہے:{واوفوا بالعهد فإن العهد كان مسئولًا} [الإسراء: 34]ترجمہ: عہد کو پورا کرو؛ کیوں کہ قیامت کے دن عہد کے بارےمیں انسان جواب دہ ہوگا۔حدیث شریف میں ہے:"عن أبي هريرة أنّ رسول الله صلى الله عليه وسلم قال: آية المنافق: ثلاث إذا حدّث كذب، و إذا وعد أخلف، و إذا أوتمن خان".(صحیح مسلم، رقم الحدیث:210)بدائع الصنائع میں ہے:"لأنّ طاعة الإمام فيما ليس بمعصية فرض، فكيف فيما هو طاعة؟"(كتاب السير، فصل فى أحكام البغاة، ج:9، ص :453، ط:دار الحديث. القاهرة)جواہر الفقہ میں ہے:"ثم السبب إن کان سببًا محرّکًا و داعیًا إلی المعصیة فالتسبب فیه حرام کالإعانة علی المعصیة بنصّ القرآن و إن لم یکن محرکًا وداعیًا بل موصلًا محضًا وهو مع ذلك سبب قریب بحیث لایحتاج في إقامة المعصیة به إلی إحداث صنعة من الفاعل کبیع السلاح من أهل الفتنة ... فکلّه مکروه تحریمًا بشرط أن یعلم به البائع و الآجر من دون  تصریح به باللسان فإنه إن لم یعلم کان معذورًا و إن علم وصرح کان داخلًا في الإعانة المحرمة."(جواهرالفقه،ج:2،ص:453،ط:دارالاشاعت)فقط والله اعلم
                                                  
عنوان: بینک سے لی گئی رقم سے خریدے گئے سونے کے منافع کا حکم
سوال: اگر بینک کی رقم سے خریدے گئے سونے کے زیور کی قیمت (سونے کی قیمت بڑھ جانے کی وجہ سے) اس قیمت سے زیادہ  ہو جائے جس پر خریدی گئی تھی تو کیا زیور بیچنے پر اضافی قیمت ذاتی استعمال میں لانا جائز ہے یا وہ بھی حرام ہوئی؟
جواب: بینک کی رقم سے مراد اگر یہ ہے کہ بینک سے قرض لے کر اس رقم سے سونا خریدا اور اب اس کی قیمت بڑھ گئی ہے تو اولاً بینک سے سود پر قرضہ لینا ناجائز اور حرام ہے اگر کسی شخص نے بینک سے سودی قرضہ لیا تو اس پر اللہ سے معافی مانگے اور جلد از جلد اس سود ی معاملے سے اپنے آپ کو آزاد کرائے، لیکن اگر اس رقم سے اس نے سونا خریدا اور سونے کی قیمت بڑھ گئی تو یہ اضافہ اس کے لیے حلال ہوگا، محض بینک سے قرض لی ہوئی رقم سے خریداری کرنے کی وجہ سے نفع حرام نہیں ہوگا۔تاہم یہ ملحوظ رہے کہ سود دینے اور سودی معاہدے کا گناہ رہے گا جب تک سچی توبہ نہ کرلے۔اور اگر سائل کی مراد بینک کی رقم سے کچھ اور ہے تو وضاحت کرکے دوبارہ سوال کرلیجیے۔ فقط واللہ اعلم
                                                  
عنوان: پھوپھی کی وراثت کا حق دار کون ہو گا؟
سوال: میری ایک پھوپھی  تھی جس کی کوئی اولاد  نہیں ہے، اس کا خاوند بھی پھوپھی  کی وفات  سے پہلے   فوت  ہو گیا تھا   اور  پھوپھی  کے ماں  باپ  اور بہنیں بھی پھوپھی  کی وفات سے پہلے فوت ہو گے تھے  اور پھوپھی  کے  چار بھائی تھے دو بھائی پھوپھی  کے وفات سے پہلے فوت ہوئے ہیں اور دو بھائی پھوپھی  کی وفات کے بعد فوت ہوئے ہیں۔  سوال یہ کہ زمین سب بھتیجوں کو ملے گی یا کہ صرف جو بھائی پھوپھی  کی وفات کے بعد جو فوت ہوئے ان کے بیٹوں کو ملے گی؟
جواب: صورتِ مسئولہ میں آپ کی پھوپھی کی میراث کے حق دار وہ بھائی تھے جن کی وفات آپ کی پھوپھی کے بعد ہوئی ہے، پھر وہ میراث  ان دو بھائیوں کے انتقال کے بعد ان کی اولاد میں تقسیم ہو گی، براہِ راست آپ کی پھوپھی کی میراث کا حق دار کوئی بھتیجا نہیں ہے۔ اور جن دو بھائیوں کا انتقال پھوپھی کی زندگی میں ہوگیا تھا، ان کی اولاد میں سے کسی کو حصہ نہیں ملے گا۔جن دو بھائیوں کا انتقال پھوپھی کے بعد ہوا ہے ان کے ورثاء  کی تفصیل لکھ کر ان میں تقسیم کی صورت پوچھی جا سکتی ہے۔ فقط واللہ اعلم
                                                  
عنوان: زرعی ترقیاتی بینک میں  نوکری کرنا
سوال: زرعی ترقیاتی بینک کی نوکری کرنا جائز ہے؟ کیا میں اس پوسٹ کو ایپلائی کرسکتا ہوں officer grade -III؟
جواب: واضح رہے کہ بینک کا مدار سودی نظام پر ہے، اور  سود کا لینا دینا، لکھنا اور اس میں گواہ بننا سب ناجائز  اور حرام ہے، اور بینک  ملازم سود لینے، دینے  یا لکھنے کے کام میں مصروف ہوتے ہیں  یا کم سے کم ان کاموں میں معاون ہوتے ہیں اور یہ سب ناجائز و حرام ہیں۔لہذا بینک  کی ملازمت  ناجائز ہے  اور تنخواہ بھی حرام ہے، اس لیے  بینک کے علاوہ  کسی اور جگہ  جائز ملازمت کی کوشش کریں اور سود کی گندگی سے اپنے  آپ  کو محفوظ رکھیں؛کیوں کہ حرام  کے مقابلے میں حلال  مال  تھوڑا   ہی کیوں  نہ ہو  اس میں  سکون اور برکت   ہوتی ہے،  جبکہ حرام مال خواہ  کتنا ہی زیادہ  ہو اس  میں بے برکتی، تباہی اور بربادی ہوتی ہے۔قرآن کریم میں ہے:{يَا أَيُّهَا الَّذِينَ اٰمَنُوا اتَّقُوا اللَّهَ وَذَرُوا مَا بَقِيَ مِنَ الرِّبَا إِنْ كُنْتُمْ مُؤْمِنِينَ  فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَرَسُولِهِ}[البقرة: 278، 279]ترجمہ:اے ایمان والو!  اللہ سے ڈرو، اور جو کچھ سود کا بقایا ہے اس کو چھوڑدو،  اگر  تم ایمان والے ہو، پھر اگر تم (اس پر عمل  ) نہ کروگے تو اشتہار سن لو جنگ کا  اللہ کی طرف سے اور اس کے رسول  کی طرف  سے۔ (از بیان القرآن){يَمْحَقُ اللَّهُ الرِّبَا وَيُرْبِي الصَّدَقَاتِ} [البقرة: 276]ترجمہ: اللہ سود کو مٹاتے ہیں،  اور صدقات کو بڑھاتے ہیں۔ (از بیان القرآن){وَلَا تَعَاوَنُوا عَلَى الْإِثْمِ وَالْعُدْوَانِ وَاتَّقُوا اللَّهَ إِنَّ اللَّهَ شَدِيدُ الْعِقَابِ} [المائدة: 2]ترجمہ: اور گناہ  اور زیادتی میں  ایک  دوسرے  کی اعانت مت کرو، اور اللہ تعالیٰ سے ڈرا کرو، بلاشبہ  اللہ تعالیٰ  سخت سزا دینے والے ہیں۔(از بیان القرآن)حدیثِ مبارک  میں ہے:"عن جابر، قال: «لعن رسول الله صلى الله عليه وسلم آكل الربا، ومؤكله، وكاتبه، وشاهديه» ، وقال: «هم سواء»." (الصحیح لمسلم، 3/1219، باب لعن آكل الربا ومؤكله، ط: دار احیاء التراث ، بیروت) (مشکاة المصابیح،  باب الربوا، ص: 243، قدیمی)ترجمہ: حضرت جابر رضی اللہ عنہ سے روایت ہے کہ جناب رسول اللہ صلی اللہ علیہ و سلم نے سود لینے والے اور دینے والے اور لکھنے والے اور گواہی دینے والے پر لعنت کی ہے  اور فرمایا: یہ سب لوگ اس میں برابر ہیں، یعنی اصل گناہ میں سب برابر ہیں۔ اگرچہ مقدار اور کام میں مختلف ہیں۔ (از مظاہر حق)ایک اور حدیثِ مبارک  میں ہے:"وعن ابن مسعود قال: قال رسول الله صلى الله عليه وسلم: " إن الربا وإن كثر فإن عاقبته تصير إلى قل. رواهما ابن ماجه والبيهقي في شعب الإيمان. "(مشکاة المصابیح، باب الربوا، ص: 246، ط: قدیمی)ترجمہ: حضرت ابن مسعود رضی اللہ عنہ سے روایت ہے کہ جناب رسول اللہ صلی اللہ علیہ و سلم نے فرمایا: سود سے حاصل ہونے والا مال خواہ کتنا ہی زیادہ ہو، مگر اس کا انجام کمی یعنی بے برکتی ہے۔ (از مظاہر حق)فقط واللہ اعلم
                                                  
عنوان: پرنسپل کا بینک سے لی جانے والی ایڈوانس سیلری کے فارم پر دستخط کرنا
سوال: ایک شخص سرکاری سکول میں پرنسپل ہے، سکول کا ایک استاد بینک سے ایڈوانس تنخواہ لیتاہے جو کہ سودی معاملہ ہے، اس کے فارم پر پرنسپل کا دستخط ضروری ہوتا ہے؛ اس لیے کہ اساتذہ کی جو بھی تنخواہ نکلتی  ہے پرنسپل کے دستخط سے ہی نکلتی ہے، اگر پرنسپل دستخط نہیں کرتا تو ملازم افسرانِ بالا کو شکایت کرتا ہے جس سے لازمی دستخط کرنا پڑتاہے، آیا پرنسپل اس فارم پر دستخط کرنے سے گناہ گار ہوگا؟ اگر گناہ گار ہوتا ہے تو اس مجبوری کی صورت میں وہ کیا کرے؟
جواب: صورتِ مسئولہ میں اگر وہ بینک سے ایڈوانس تنخواہ سود پر لیتا ہے، تو اس سودی معاملہ   میں معاون بننا پرنسپل کے لیے جائز نہیں، لہذا اس کو چاہیے کہ اس پر دستخط نہ کرے، اور حکامِ بالا پوچھیں تو یہ عذر بتادے،  پھر وہ خود ہی دستخط کردیں یا اگر پھر بھی وہ  اصرار کریں   اور نوکری جانے کا خدشہ ہو، تو اگر  دستخط کا مقصد محض اس بات  کی تصدیق ہو کہ یہ استاذ اس اسکول میں پڑھاتا ہے، تو اس تصدیق کی غرض سے دستخط کی گنجائش ہوگی۔ فقط واللہ اعلم
                                                  
عنوان: شراکت کے کاروبار کو ایک شریک لینا چاہے
سوال: شراکت کے کاروبار کو اگر ایک حصہ دار لینا چاہے تو اس کا کیا طریقہ ہے جب کہ شروع میں کچھ بھی طے نہیں ہوا تھا؟
جواب: شرکاء راضی ہوں تو اپنے حصص ایک دوسرے کو فروخت کرسکتے ہیں یعنی ایک شریک دوسرے شریک کو اپنا حصہ باہمی رضامندی سے ویلیو مقرر کرکے فروخت کرسکتا ہے۔ اس کے لیے پہلے سے طے ہونا ضروری نہیں ہے۔ اور اگر شروع میں کچھ بھی طے نہ ہونے سے کچھ اور مراد ہے تو وضاحت کرکے دوبارہ سوال ارسال کردیجیے۔ فقط واللہ اعلم
                                                  
عنوان: انشورنس کی مد میں ملنے والی رقم بطور میراث تقسیم کرنے کا حکم
سوال: ہمارے پاس ایک ورکر ہے جس کا انتقال ہو گیا ہے، اور انشورنس سے اس کے Rs. 500,000 آئے ہیں اور کمپنی ان کے بچوں میں شریعت کے مطابق تقسیم کرنا چاہ رہی ہے اور مزید یہ کہ بیوی کو یہ طلاق دے چکے ہیں۔ بچوں کی تفصیل مندرجہ ذیل ہیں۔ تین بیٹے غیر شادی شدہ چار بیٹیاں غیر شادی شدہ دو بیٹیاں شادی شدہ ہیں۔
جواب: واضح رہے ازروئے شرع انشورنس کے پیسوں میں سود اور قمار (جوا) پائےجانےکی وجہ سے انشورنس کی رقم حرام ہے۔بصورتِ مسئولہ انشورنس کے نام پر  ملنے والی ساری رقم حلال وجائز نہ ہوگی، بلکہ انشورنس ہولڈر (میت) نے مختلف اقساط میں جو اصل رقم جمع کی تھی، میت کے ورثاء کے لیے صرف وہی رقم (یعنی میت کی طرف سے قسطوں کی شکل میں جمع شدہ رقم) لینا حلال ہے، اور وہی پیسے میت کے ورثاء میں شرعی حصوں کے تناسب سے تقسیم ہوں گے، اصل جمع شدہ رقم کے علاوہ باقی ماندہ انشورنس کمپنی کی طرف سے مزید ملنے والی رقم بلانیتِ ثواب فقراء و مساکین کو دینا ضروری ہوگا۔باقی مرحوم کے ترکہ کی تقسیم یوں ہوگی (بشرطیکہ مرحوم کے دیگر شرعی ورثاء مثلاً والدین وغیرہ موجود نہیں ہیں): مرحوم کے ترکہ میں سے  حقوقِ متقدمہ   کی ادائیگی کے بعد مرحوم کی کل جائیداد منقولہ و غیر منقولہ کو   بارہ (12) حصوں میں تقسیم کرکے دو دو (2) حصے مرحوم کے ہر بیٹے کو، اور ایک ایک حصہ مرحوم کی ہر بیٹی  کو ملے گا۔یعنی فیصد کے اعتبار سے سو روپے میں سے مرحوم کے ہر بیٹے کو 16.66 روپے اور ہر بیٹی کو 8.33 روپے ملیں گے۔الجامع لاحکام القرآن (تفسير القرطبي) میں ہے:" {وَلَا تَأْكُلُوا أَمْوَالَكُمْ بَيْنَكُمْ بِالْبَاطِلِ وَتُدْلُوا بِهَا إِلَى الْحُكَّامِ لِتَأْكُلُوا فَرِيقًا مِنْ أَمْوَالِ النَّاسِ بِالْإِثْمِ وَأَنْتُمْ تَعْلَمُونَ} (188) الْخِطَابُ بِهَذِهِ الْآيَةِ يَتَضَمَّنُ جَمِيعَ أُمَّةِ مُحَمَّدٍ صَلَّى اللَّهُ عَلَيْهِ وَسَلَّمَ، وَالْمَعْنَى: لَا يَأْكُلُ بَعْضكُمْ مَالَ بَعْضٍ بِغَيْرِ حَقٍّ. فَيَدْخُلُ فِي هَذَا: الْقِمَارُ وَالْخِدَاعُ وَالْغُصُوبُ وَجَحْدُ الْحُقُوقِ، وَمَا لَاتَطِيبُ بِهِ نَفْسُ مَالِكِهِ، أَوْ حَرَّمَتْهُ الشَّرِيعَةُ وَإِنْ طَابَتْ به نفس مالكه، كهر الْبَغِيِّ وَحُلْوَانِ الْكَاهِنِ وَأَثْمَانِ الْخُمُورِ وَالْخَنَازِيرِ وَغَيْرِ ذَلِكَ...وَأُضِيفَتِ الْأَمْوَالُ إِلَى ضَمِيرِ المنتهى لَمَّا كَانَ كُلُّ وَاحِدٌ مِنْهُمَا مَنْهِيًّا وَمَنْهِيًّا عنه، كما قال:" تَقْتُلُونَ أَنْفُسَكُمْ ". وَقَالَ قَوْمٌ: الْمُرَادُ بِالْآيَةِ" وَلا تَأْكُلُوا أَمْوالَكُمْ بَيْنَكُمْ بِالْباطِلِ «3» " أَيْ فِي الْمَلَاهِي وَالْقِيَانُ وَالشُّرْبُ وَالْبَطَالَةُ، فَيَجِيءُ عَلَى هَذَا إِضَافَةُ الْمَالِ إِلَى ضَمِيرِ الْمَالِكِينَ. الثَّالِثَةُ- مَنْ أَخَذَ مَالَ غَيْرِهِ لَا عَلَى وَجْهِ إِذْنِ الشَّرْعِ فَقَدْ أكله بالباطل، ومن الأكل بالباطل أن يقتضى الْقَاضِي لَكَ وَأَنْتَ تَعْلَمُ أَنَّكَ مُبْطِلٌ، فَالْحَرَامُ لَا يَصِيرُ حَلَالًا بِقَضَاءِ الْقَاضِي، لِأَنَّهُ إِنَّمَا يَقْضِي بِالظَّاهِرِ. وَهَذَا إِجْمَاعٌ فِي الْأَمْوَالِ."(سورة البقرة، رقم الآية:188، ج:2، ص:338، ط:دارالكتب المصرية)البحر الرائق شرح كنز الدقائق  میں ہے:"قال رَحِمَهُ اللَّهُ: (يَبْدَأُ من تَرِكَةِ الْمَيِّتِ بِتَجْهِيزِهِ) الْمُرَادُ من التَّرِكَةِ ما تَرَكَهُ الْمَيِّتُ خَالِيًا عن تَعَلُّقِ حَقِّ الْغَيْرِ بِعَيْنِه."(كتاب الفرائض، ج:9، ص:365، ط:مكتبة رشيدية)معارف السنن میں ہے:"قال شیخنا: ویستفاد من کتب فقهائنا کالهدایة وغیرها: أن من ملك بملك خبیث، ولم یمكنه الرد إلى المالك، فسبیله التصدقُ علی الفقراء ... قال: و الظاهر أن المتصدق بمثله ینبغي أن ینوي به فراغ ذمته، ولایرجو به المثوبة."(أبواب الطهارة، باب ما جاء: لاتقبل صلاة بغیر طهور، ج:1، ص:34، ط: المکتبة الأشرفیة)فقط والله اعلم
                                                  
عنوان: بیوہ، چار بیٹوں اور پانچ بیٹیوں میں وراثت تقسیم کرنے کا طریقہ
سوال: ایک شخص کی وفات پر اس کے والد، ایک بہن، ایک بھائی، ایک بیوہ، چار بیٹے اور پانچ بیٹیاں حیات تھیں۔ سولہ لاکھ (16,00,000) کی وراثت کے حصے بتا دیں!
جواب: صورتِ مسئولہ میں مرحوم کی جائیداد کی تقسیم کا طریقہ کار یہ ہو گا کہ اولاً مرحوم کی جائیداد میں تجہیز، تکفین کا خرچہ اور قرضہ جات ادا کیے جائیں، پھر اگر مرحوم نے کوئی جائز وصیت کی ہو اُس کو ایک تہائی میں سے نافذ کیا جائے، اِس کے بعد مرحوم کی کُل جائیداد کے 312 حصے کیے جائیں، اُس میں سے 39 حصے مرحوم کی بیوہ کو، 52 حصے مرحوم کے والد کو، 34 حصے مرحوم کے ہر ایک بیٹے کو اور 17 حصے مرحوم کی ہر ایک بیٹی کو ملے گا۔یعنی سولہ لاکھ روپے میں سے 200000 روپےمرحوم کی بیوہ کو، 266666 روپے مرحوم کے والد کو، 174359 روپے مرحوم کے ہر ایک بیٹے کو اور 87179 روپے ہر ایک بیٹی کو ملیں گے۔مرحوم کے بھائی اور بہن کا وراثت میں کوئی حصہ نہ ہو گا۔ فقط واللہ اعلم
                                                  
عنوان: viewpayearn کا حکم
سوال: View pay earn  ایک کمپنی ہے، اس کا نام ہے، یہ کمپنی پاکستان میں نئی ہے، یہ اس طرح کام کرتی ہے کہ اس کا مفت اکاؤنٹ بنتا ہے اور اکاؤنٹ بنوانے کے بعد ایک پیکج ہے خریدنا پڑتا ہے۔ اور پیکج خریدنے کے بعد آپ کو روزانہ ایک ویڈیو دیکھنی ہوتی ہے اور اس پر آ پ کو پیسے دیے جاتے ہیں، ذرائع کے مطابق ویڈیو فحش نہیں ہوتی اور ویڈیو صرف 10 سیکنڈ کی ہوتی ہے، اور اس ویڈیو میں اس کمپنی کی ہی مشہوری یا مسائل کے حل کی ویڈیو ہوگی۔ مثال کے طور پر آپ 3000 روپے کا پیکج خریدتے ہیں تو روزانہ کی بنیاد پر ویڈیو دیکھنے پر 125روپے ملتے ہیں یہ پیکج دو ماہ کا ہوتا ہے اور دوماہ میں کم از کم 6500روپے بن جاتے ہیں۔ میں نے پوچھنا یہ ہے کہ کیا یہ شرعی لحاظ سے ٹھیک رہے گا اگر اس کو سائل شروع کر دے؟
جواب: اس طریقہ کار پر کام کرکے پیسہ کمانا درج ذیل وجوہات کی بنا پر ناجائز ہے:1۔۔ اس میں ایسے لوگ  اشتہارات کو دیکھتے ہیں  جن کایہ چیزیں لینے کا کوئی ارادہ ہی نہیں، بائع کو ایسے دیکھنے والوں کی تعداد میں اضافہ دکھانا جو کہ کسی طرح بھی خریدار نہیں، یہ بیچنے والے کے ساتھ  ایک قسم کا دھوکا ہے۔ 2۔۔ جان دار کی تصویر  کسی بھی طرح کی ہو اس کا دیکھنا جائز نہیں؛ لہذا اس پر جو اجرت  لی جائے گی  وہ بھی جائز نہ ہوگی۔3۔۔ ان اشتہارات میں بسا اوقات  خواتین کی تصاویر بھی ہوتی ہیں جن کا دیکھنا بدنظری کی وجہ سے مستقل گناہ ہے۔4۔  نیز اس معاملے میں جس طریق پر اس سائٹ کی پبلسٹی کی جاتی ہے جس میں پہلے اکاؤنٹ بنانے والے کوہر نئے اکاؤنٹ بنانے والے پر کمیشن ملتا رہتا ہے جب کہ  اس نے  اس نئے اکاؤنٹ بنوانے میں کوئی عمل نہیں کیا، اس بلا عمل کمیشن لینے کا معاہدہ کرنا اور  اس پر اجرت لینا بھی جائز نہیں۔ شریعت میں بلا  محنت کی کمائی   کی حوصلہ شکنی کی گئی ہے اور  اپنی محنت   کی کمائی   حاصل کرنے کی ترغیب ہے  اور اپنے ہاتھ کی کمائی کو افضل کمائی قراردیا ہے۔حدیث شریف میں ہے:شعب الإيمان (2/ 434):" عَنْ سَعِيدِ بْنِ عُمَيْرٍ الْأَنْصَارِيِّ، قَالَ: سُئِلَ رَسُولُ اللهِ صَلَّى اللَّهُ عَلَيْهِ وَسَلَّمَ أَيُّ الْكَسْبِ أَطْيَبُ؟ قَالَ: " عَمَلُ الرَّجُلِ بِيَدِهِ، وَكُلُّ بَيْعٍ مَبْرُورٍ ".ترجمہ:آپ ﷺ سے پوچھا گیا  کہ سب سے پاکیزہ کمائی کو ن سی ہے؟تو آپ ﷺنے فرمایا کہ  آدمی کا  خود  اپنے ہاتھ سے محنت کرنا اور ہر جائز اور مقبول بیع۔شرح المشكاة للطيبي الكاشف عن حقائق السنن (7/ 2112):" قوله: ((مبرور)) أي مقبول في الشرع بأن لا يكون فاسدًا، أو عند الله بأن يكون مثابًا به". لہٰذا  حلال کمائی کے لیے کسی بھی  ایسے طریقے کو اختیار کرنا چاہیے  کہ جس میں اپنی محنت شامل ہو ایسی کمائی زیادہ بابرکت ہوتی ہے۔    شامی(6/ 63):"مطلب في أجرة الدلال، قال في التتارخانية: وفي الدلال والسمسار يجب أجر المثل، وما تواضعوا عليه أن في كل عشرة دنانير كذا فذاك حرام عليهم.وفي الحاوي : سئل محمد بن سلمة عن أجرة السمسار، فقال: أرجو أنه لا بأس به وإن كان في الأصل فاسداً؛ لكثرة التعامل وكثير من هذا غير جائز، فجوزوه لحاجة الناس إليه كدخول الحمام".الموسوعة الفقهية الكويتية (1/ 290):"الإجارة على المنافع المحرمة كالزنى والنوح والغناء والملاهي محرمة، وعقدها باطل لايستحق به أجرة. ولايجوز استئجار كاتب ليكتب له غناءً ونوحاً ؛ لأنه انتفاع بمحرم ...  ولايجوز الاستئجار على حمل الخمر لمن يشربها، ولا على حمل الخنزير".  فقط واللہ اعلم
                                                  
عنوان: قسطوں پر ٹائر بیچ کر، خریدار سے کم قیمت پر واپس لینا
سوال: کچھ دکاندار ٹائر کا کام کرتے اور وہ ٹائر ایک لاکھ بیس ہزار کا بیچ کر اسی بندے سے واپس ایک لاکھ میں خرید لیتے ہیں، اور وہ پیسے وہ قسطوں کے حساب سے لیتے ہیں،  مطلب جس بندے کو ایک لاکھ کی ضرورت ہو وہ ان ہی کے پاس جاتا ہے اور یہ طریقہ اپناتاہے، کیا ایسا کرنا صحیح ہے کیا یہ سود میں نہیں آتا؟
جواب: سوال میں آپ نے معاملہ کی جو صورت ذکر کی ہے اس کو  شریعت کی اصطلاح میں ’’بیعِ عینہ‘‘ کہتے ہیں جوکہ حرام ہے، اور سود خوری کا ہی ایک راستہ ہے، اور رسولِ اکرم صلی اللہ علیہ وسلم نے اس قسم کے عقد کو رسوائی اور ذلت کا سبب قرار دیا ہے، جیسا کہ ’’سنن ابی داؤد‘‘ میں بروایت حضرت عبد اللہ بن عمر رضی اللہ عنہما رسولِ اکرم صلی اللہ علیہ وسلم کا فرمان منقول ہے کہ جب تک تم بیع عینہ کرتے رہوگے اور جانوروں کی دیکھ بھال میں لگے رہوگے اور زراعت میں گم ہوجاؤ گے اور جہاد چھوڑ دوگے تو اللہ تم پر ذلت و رسوائی مسلط کردے گا، یہاں تک کہ تم دوبارہ دین کی طرف نہ لوٹ آؤ۔’’عن ابن عمر رضي الله عنهما قال: قال رسول الله صلى الله عليه وسلم: إذا تبايعتهم العينة، و أخذتم أذناب البقر، و رضيتم بالزرع، و تركتم الجهاد، سلط الله عليكم الذلة، لاينزعه حتي ترجعوا إلی دينكم‘‘. (رقم الحديث: ٣٤٦٢)  لہذا اگر اس طرح کا عقد کرلیا ہے تو اسے فوری طور پر ختم کر دینا چاہیے اور اللہ رب العزت سے اپنے اس عمل پر سچے دل سے فوری طور پر توبہ کرنا ضروری ہے۔فتاوی شامی میں ہے:’’(قَوْلُهُ: فِي بَيْعِ الْعِينَةِ) اخْتَلَفَ الْمَشَايِخُ فِي تَفْسِيرِ الْعِينَةِ الَّتِي وَرَدَ النَّهْيُ عَنْهَا. قَالَ بَعْضُهُمْ: تَفْسِيرُهَا أَنْ يَأْتِيَ الرَّجُلُ الْمُحْتَاجُ إلَى آخَرَ وَيَسْتَقْرِضَهُ عَشَرَةَ دَرَاهِمَ وَلَايَرْغَبُ الْمُقْرِضُ فِي الْإِقْرَاضِ طَمَعًا فِي فَضْلٍ لَا يَنَالُهُ بِالْقَرْضِ، فَيَقُولُ: لَا أُقْرِضُك، وَلَكِنْ أَبِيعُك هَذَا الثَّوْبَ إنْ شِئْت بِاثْنَيْ عَشَرَ دِرْهَمًا، وَقِيمَتُهُ فِي السُّوقِ عَشَرَةٌ، لِيَبِيعَهُ فِي السُّوقِ بِعَشَرَةٍ، فَيَرْضَى بِهِ الْمُسْتَقْرِضُ فَيَبِيعُهُ كَذَلِكَ، فَيَحْصُلُ لِرَبِّ الثَّوْبِ دِرْهَمًا، وَلِلْمُشْتَرِي قَرْضُ عَشَرَةٍ. وَقَالَ بَعْضُهُمْ: هِيَ أَنْ يُدْخِلَا بَيْنَهُمَا ثَالِثًا، فَيَبِيعُ الْمُقْرِضُ ثَوْبَهُ مِنْ الْمُسْتَقْرِضِ بِاثْنَيْ عَشَرَ دِرْهَمًا، وَيُسْلِمُهُ إلَيْهِ ثُمَّ يَبِيعُهُ الْمُسْتَقْرِضُ مِنْ الثَّالِثِ بِعَشَرَةٍ وَيُسْلِمُهُ إلَيْهِ، ثُمَّ يَبِيعُهُ الثَّالِثُ مِنْ صَاحِبِهِ وَهُوَ الْمُقْرِضُ بِعَشَرَةٍ وَيُسْلِمُهُ إلَيْهِ، وَيَأْخُذُ مِنْهُ الْعَشَرَةَ وَيَدْفَعُهَا لِلْمُسْتَقْرِضِ فَيَحْصُلَ لِلْمُسْتَقْرِضِ عَشَرَةٌ وَلِصَاحِبِ الثَّوْبِ عَلَيْهِ اثْنَا عَشَرَ دِرْهَمًا، كَذَا فِي الْمُحِيطِ، ... وَقَالَ مُحَمَّدٌ: هَذَا الْبَيْعُ فِي قَلْبِي كَأَمْثَالِ الْجِبَالِ ذَمِيمٌ اخْتَرَعَهُ أَكَلَةُ الرِّبَا. وَقَالَ عَلَيْهِ الصَّلَاةُ وَالسَّلَامُ: «إذَا تَبَايَعْتُمْ بِالْعِينَةِ وَاتَّبَعْتُمْ أَذْنَابَ الْبَقَرِ ذَلَلْتُمْ وَظَهَرَ عَلَيْكُمْ عَدُوُّكُمْ»‘‘. (٥/٢٧٣)فقط واللہ اعلم
                                                  
عنوان: وصیت کے احکام
سوال: مرحوم اگر وصیت کر کے چلے جائیں تو اس کی قرآن و سنت کی روشنی میں  کیا حیثیت ہے؟ اور اولاد کے بارے میں کیا احکامات ہیں؟
جواب: وصیت کے مندرجہ ذیل احکام ہیں:1) ہر شخص کو اپنے مال کے ایک ثلث میں وارثوں کے علاوہ کے لیے جائز وصیت کرنے کا اختیار ہے، اور ورثا پر اس وصیت کے مطابق عمل واجب ہے۔2) البتہ اگر میت پر قرض ہو تو پہلے اس کی ادائیگی کی جائے گی، خواہ اس میں پورا ترکہ صرف ہوجائے، اس کی ادائیگی کے بعد اس وصیت پر عمل کیا جائے گا۔3)  ایک تہائی سے زیادہ کی وصیت میں تہائی میں عمل کرنا ضروری ہے اور باقی ورثاء کے درمیان تقسیم ہوگا، البتہ اگر ورثاء تہائی سے زیادہ میں بھی مرحوم کی وصیت کے مطابق  عمل کرنا چاہیں تو بالغ ورثاءکو اختیار ہے۔4) ورثاء کے لیے وصیت کرنے کی صورت میں وہ وصیت غیر معتبر ہوگی اور مال ورثاء میں شرعی حصوں کے مطابق تقسیم ہوگا، البتہ اگر بالغ ورثاء راضی ہوں کہ مرحوم کی وصیت پر مذکورہ وارث کے حق میں عمل کریں تو ان کو اختیار ہے۔ 5) ورثاء میں اگر نابالغ بھی ہوں اور وصیت ایک تہائی سے زائد ہو یا کسی وارث کے حق میں ہو، اور بالغ ورثاء اسے نافذ کرنے پر راضی ہوں تو ایک تہائی سے زائد وصیت صرف بالغ ورثاء کے حصے میں سے نافذ ہوگی۔  باقی جس خاص مسئلے سے متعلق سوال کرنا ہو، اسے متعین کرکے سوال کرلیجیے، ان شاء اللہ تعالیٰ جواب جاری کردیا جائے گا۔الفتاوى الهندية میں ہے:"ثم تصح الوصية لأجنبي من غير إجازة الورثة، كذا في التبيين. ولاتجوز بما زاد على الثلث إلا أن يجيزه الورثة بعد موته وهم كبار ولا معتبر بإجازتهم في حال حياته، كذا في الهداية ... ولا تجوز الوصية للوارث عندنا إلا أن يجيزها الورثة."(کتاب الوصایا ج نمبر ۶ ص نمبر ۹۰،دار الفکر)فقط واللہ اعلم
                                                  
عنوان: اسٹاک سنز کمپنی کے ساتھ کام کرنا
سوال: سٹاک سنز کے نام پر کمپنی ہے وہ آن لائن پیسے ڈالر کی صورت میں جمع کرتی ہے اور وہ منافع اوپر نیچے دیتی ہے، لیکن نقصان نہیں ہوتا اس میں، اور اس کا کاروبار یہ ہے کہ وہ شو روم اور پیسوں کو دوسری کرنسی میں چینج کرتی ہے، شریعت کی رو سے کیسی ہے؟
جواب: مذکورہ کمپنی کی ویب سائٹ سے اس کمپنی کے بارے میں جو معلومات حاصل ہوئی ہیں ان سے پتا چلتا ہے کہ یہ کمپنی مختلف ممالک کی اسٹاک ایکسچینجز میں انویسٹمنٹ اور سرمایہ کاری کرتی ہے اور اس کے ذریعہ سے اپنے ممبران کو منافع فراہم کرتی ہے:اور اسٹاک ایکسچینج کے کاروبار کا حکم یہ ہے:اسٹاک ایکسچینج میں شیئرز کی خریدوفروخت اگر مندرجہ ذیل شرائط کا لحاظ رکھ کر کی جائےتو جائزہے، ورنہ نہیں:1- جس کمپنی کے شیئرز کی خرید و فروخت کی جارہی ہو، خارج میں اس کمپنی کا وجود ہو، صرف کاغذی طور پر رجسٹرڈ نہ ہو۔2- اس کمپنی کے کل اثاثے صرف نقد کی شکل میں نہ ہوں، بلکہ اس کمپنی کی ملکیت میں جامد اثاثے بھی موجود ہوں۔3- کمپنی کا کل یا کم از کم اکثر سرمایہ حلال ہو۔4- کمپنی کا کاروبار جائز ہو، حرام اشیاء کے کاروبار پر مشتمل نہ ہو۔5- کمپنی سودی قرض کا لین دین نہ کرتی ہو، اگر کمپنی سودی قرض لیتی ہے تو بھی اس میں شریک بننا جائز نہیں؛ کیوں کہ شریک بننے کی صورت میں ایک ناجائز کام کا حصہ بننا اور معاون بننا لازم آئے گا، اور ہمیں حکم ہے کہ گناہ کے کام میں کسی کا تعاون نہ کریں اور حصہ دار نہ بنیں۔ 6-  شیئرز کی خرید و فروخت میں، خرید و فروخت کی تمام شرائط کی پابندی ہو۔ (مثلاً: شیئرز خریدنے کے بعد وہ مکمل طورپرخریدار کی ملکیت میں آجائیں، اس کے بعد انہیں آگے فروخت کیا جائے، خریدار کی ملکیت مکمل ہونے اور قبضے سے پہلے شیئرز آگے فروخت کرنا جائز نہیں ہوگا، اسی طرح فرضی خریدوفروخت نہ کی جائے۔)7- حاصل شدہ منافع کل کا کل شیئرز ہولڈرز میں تقسیم کیا جاتا ہو، (احتیاطی) ریزرو کے طور پر نفع کا کچھ حصہ محفوظ نہ کیا جاتا ہو۔8- شیئرز کی خرید و فروخت کے دوران بالواسطہ یا بلاواسطہ سود اور جوے کے کسی معاہدے کا حصہ بننے سے احتراز کیا جاتا ہو۔9- مذکورہ بالا شرائط کا لحاظ رکھ کر اگر کوئی کمپنی سونا، چاندی یا نقدی کی خرید و فروخت کرتی ہے تو اس کے صحیح ہونے کے لیے ایک شرط مزید یہ بھی ہے کہ عوضین پر قبضہ مجلسِ عقد میں ہو، اگر کسی ایک عوض پر قبضہ ادھار ہو تو یہ جائز نہیں ہے۔مذکورہ بالا شرائط کی رعایت کرتے ہوئے اگر شیئرز کا کاروبار کیا جائے تو جائز ہوتا ہے، اور شرائط کا لحاظ نہ رکھنے کی صورت میں یہ کاروبار جائز نہیں ہوتا۔لہذا مذکورہ STOCK SONS کمپنی بھی اگر مذکورہ بالا شرائط کا لحاظ رکھتے ہوئے سرمایہ کاری کرتی ہے  تو اس میں اپنا پیسہ لگانا جائز ہوگا، ورنہ نہیں۔ بہرصورت اسٹاک ایکسچینج کے  کاروبار سے اجتناب ہی بہتر ہے، اس لیے کہ مارکیٹ میں ان تمام شرائط کے ساتھ شیئرز کا کاروبار بہت مشکل ہے، خصوصاً سونا چاندی وغیرہ کی بیع میں مجلسِ عقد میں قبضہ بہت ہی مشکل ہے؛ اور خصوصًا جب کہ مذکورہ کمپنی مختلف کافر ممالک کے اسٹاک ایکسچینجز میں سرمایہ کاری کرتی ہے، جس میں اکثر کمپنیوں کے شیئرز حرام آمدنی یا سودی یا ناجائز کاروبار وغیرہ پر مشتمل ہوتے ہیں، اور ان ناجائز چیزوں سے احتیاط کرنا  ایک کافر کمپنی کی طرف سے نہایت ہی مشکل معلوم ہوتا ہے، اس لیے اس میں سرمایہ کاری سے اجتناب کرنا ہی لازم ہے۔(فتاویٰ رشیدیہ،اجرت کے مسائل،ص:512،ط:عالمی مجلس تحفظ اسلام کراچی) فقط واللہ اعلم
                                                  
عنوان: روایتی سودی بینکوں میں کرنٹ اکاؤنٹ کھلوانے کا حکم
سوال: کیا روایتی سودی بینکوں میں کرنٹ اکاؤنٹ کھلوانا جائز ہے؟
جواب: بہتر تو یہی ہے کہ اگر ضرورت نہ ہو تو کرنٹ اکاؤنٹ بھی نہ کھلوایا جائے؛ کیوں کہ اس اکاؤنٹ میں جمع شدہ رقم بھی بینک اپنے سودی معاملات میں استعمال کرتاہے،  لیکن اگر بینک میں اکاؤنٹ کھلوانے کی ضرورت ہو تو کسی بھی بینک میں کرنٹ اکاؤنٹ کھلوانے کی گنجائش ہے؛ کیوں کہ کرنٹ اکاؤنٹ ہولڈر  حفاظت وغیرہ کی غرض سے اس اکاؤنٹ میں رقم رکھواتے ہیں اور اس رقم رکھوانے پر بینک اکاؤنٹ ہولڈر کو کوئی نفع یا سودی رقم ادا نہیں کرتا ہے، اس وجہ سے ضرورت کے وقت روایتی سودی بینک میں بھی کرنٹ اکاؤنٹ کھول کر اس میں رقم رکھوانے کی گنجائش ہے اور بینک اس سے جو سودی کام کرے گا اس کا گناہ متعلقہ ذمہ داران کو ہوگا، نہ کہ اکاؤنٹ ہولڈر کو۔ رقم کی حفاظت کی  دوسری صورت یہ ہےکہ بینک کا لاکر خرید کر اپنی رقم وغیرہ محفوظ کرلی جائے، یہ صورت سب سے بہتر ہے اس لیے کہ اس صورت میں بینک آپ کی رقم سودی معاملات میں استعمال نہیں کرسکے گا۔ فقط واللہ اعلم
                                                  
عنوان: بی فار یو میں سرمایہ کاری کرنا
سوال: B4u کمپنی میں انویسمنٹ کرنا کیسا ہے؟
جواب: مذکورہ ادارہ کا طریقہ تجارت و منافع کی تقسیم کا طریقہ کار مکمل طور پر اب تک واضح نہیں ہوا ہے،  البتہ جو معلومات اب تک موصول ہوئی ہیں، اس کے مطابق مذکورہ ادارہ میں سرمایہ کاری شرعًا ممنوع ہے، مزید تفصیل کے لیے درج ذیل لنک میں موجود  فتوی دیکھیے:B4U کمپنی میں سرمایہ کاری کرنے کا حکم فقط واللہ اعلم
                                                  
عنوان: ہنڈی سے پیسہ بھیجنے کا حکم
سوال: حوالہ یعنی ہنڈی سے پیسہ بھیجنا، جب کہ اس پر مزید رقم دینی پڑتی ہو، جائز ہے یا نہیں؟ نیز اگر زائد رقم اصل رقم کے علاوہ ادا کی جائے تو کیا حکم ہوگا؟ کیا یہ رقم کا ادھار معاملہ کرنا ہے؟
جواب: 1، 2۔  ہنڈی کا کاروبار  ملکی و بین الاقوامی قوانین کی رو سے ممنوع ہے؛  پکڑے جانے کی صورت میں  جان و مال کے  نقصان کا خطرہ ہوتا ہے، مباح امور میں اسلام چوں کہ ملکی قوانین کی پاسداری کا حکم دیتا ہے،  لہذا رقم کی ترسیل کے لیے  قانونی راستہ  اختیار کرنا چاہیے، البتہ ہنڈی سے رقم کی ترسیل درج ذیل تفصیل کے مطابق اگر ہو تو اسے حرام قرار نہیں دیا جائے گا:1-  مروجہ ہنڈی (حوالہ) کی حیثیت قرض کی ہے؛ اس لیے جتنی رقم دی جائے اتنی ہی رقم آگے پہنچانا ضروری ہوگا، اس میں کمی بیشی جائز نہیں ہوگی، البتہ بطورِ فیس/ اجرت الگ سے طے شدہ اضافی رقم لی جاسکتی ہے۔2- کرنسیوں کے مختلف ہونے کی صورت میں  لازم ہوگا کہ  جس ملک میں قرض کی ادائیگی کرنی ہے،  ادائیگی کے وقت  قرض لی ہوئی کرنسی   ہی  ادا کردے یا  جو کرنسی قرض  دی گئی تھی ادائیگی یا وصولیابی کے دن  اس کرنسی کے  جو ریٹ چل رہے ہوں ان میں سے  کسی ایک ریٹ کو متعین کر کے اس کے مطابق، قرض دی گئی کرنسی کے مساوی کرنسی ادا کردی جائے۔ مارکیٹ ریٹ سے کم یا زیادہ  طے کر کے لین دین کرنا جائز نہیں ہے۔ اجرت جدا گانہ طے کی جائے۔3- "ہنڈی"  کی حیثیت قرض کی ہے، "بیعِ صرف"  (کرنسی کی خرید و فروخت) کی نہیں؛ لہٰذا ہنڈی کے معاملے میں مجلسِ عقد میں جانبین سے قبضہ شرط نہیں ہے،  "بیعِ صرف" میں دونوں جانب سے مجلسِ عقد میں قبضہ ضروری ہوتا ہے، نہ کہ قرض میں۔"تنقیح الفتاوی الحامدیة" میں ہے:"الدیون تقضیٰ بأمثالها". (کتاب البیوع، باب القرض،١ / ٥٠٠، ط: قديمي)فتاویٰ شامی میں ہے:"و في الأشباه: کل قرض جر نفعاً حرام".( کتاب البیوع، فصل فی القرض،  ٥ / ١٦٦، ط: سعید ) رد المحتار على الدر المختار میں ہے:"وَفِي شَرْحِ الْجَوَاهِرِ: تَجِبُ إطَاعَتُهُ فِيمَا أَبَاحَهُ الشَّرْعُ، وَهُوَ مَا يَعُودُ نَفْعُهُ عَلَى الْعَامَّةِ، وَقَدْ نَصُّوا فِي الْجِهَادِ عَلَى امْتِثَالِ أَمْرِهِ فِي غَيْرِ مَعْصِيَةٍ."( كتاب الأشربة، ٦ / ٤٦٠، ط: دار الفكر)احكام القرآن لظفر احمد عثماني میں ہے:"و هذا الحكم أي وجوب طاعة الأمير يختص بما إذا لم يخالف أمره الشرع، يدل عليه سياق الآية فإن الله تعالي أمر الناس بطاعة أولي الأمر بعد ما أمرهم بالعدل، في الحكم تنبيها علي أن طاعتهم واجبة ماداموا علي العمل."(طاعة الأمير فيما لايخالف الشرع، النساء: ٥٩، ٢ / ٢٩١ - ٢٩٢، ط: إدارة القرآن)فتاوی شامی میں ہے:"(قَوْلُهُ: يُعَزَّرُ)؛ لِأَنَّ طَاعَةَ أَمْرِ السُّلْطَانِ بِمُبَاحٍ وَاجِبَةٌ."( كتاب البيوع، باب المراحبة و التولية، فصل في القرض، مطلب كل قرض جر نفعا حرام، ٥ / ١٦٧، ط: دار الفكر) فقط واللہ اعلم
                                                  
عنوان: شئیرز کو خرید کر اسی دن بیچنے کا حکم
سوال: شیئر مارکیٹ میں انٹر اڈے کرنا کیسا ہے؟  یعنی چوبیس گھنٹہ کے لیے شیئر لینا اور اس کے اندر ہی فروخت کردینا اگر اسے ہولڈنگ میں کرنا ہے تو یہ بھی اختیار ہوتا ہے، چاہے تو اسے اپنے پاس روکے رکھے یا فروخت کردے۔
جواب: شیئرز /حصص  کے جائز ہونے کی شرائط پائے جانے کے بعد اس کو خرید کر آگے فروخت کرنا اس وقت تک جائز نہیں ہے جب تک اس پر قبضہ نہ کرلیا جائے   اور شیئرز میں قبضہ کا حکم ثابت ہونے کے لیے  صرف زبانی وعدہ کافی نہیں ہے، نام رجسٹرڈ یا الاٹ ہونا ضروری ہے،  اس سے پہلے  صرف زبانی وعدہ یا غیر رجسٹرڈ  شیئرز  کی خرید وفروخت باقاعدہ طور پر  ڈیلیوری    ملنے سے پہلے ناجائز ہے،  البتہ یہ  جائز ہے  کہ شیئرز پہلے بائع  کے نام رجسٹرڈ ہوں   اور بائع اس کی قیمت بھی ادا کردے اور اس کے  پاس ڈیلیوری آجائے، اس کے بعد اس کی خرید و فروخت  کرے، یا  شیئرز وصول  کرلیے  ہیں، لیکن   ابھی تک قیمت ادا نہیں کی  تو اس صورت میں بھی مذکورہ شیئرز کو فروخت کرکے نفع لینا جائز ہے، کیوں کہ مبیع پر قبضہ ثابت ہے۔اور موجودہ زمانہ میں فزیکلی قبضہ کی صورت یہ ہے کہ  جس کمپنی کے حصص بیچے  گئے ہیں اس کمپنی کے ریکارڈ میں   سی ڈی سی (C.D.C)  کے ذریعے ان حصص کی منتقلی سائل  (خریدار) کے نام ہوجائے، (جس میں تقریباً دو دن کا وقت لگتا ہے)؛   لہذا سی ڈی سی اکاؤنٹ میں خریدار کے نام   پر شئیرز   منتقل ہونے سے پہلے  شیئرز  کو آگے فروخت کرنا جائز نہیں ہوگا۔ شیئرز کے حوالے سے مزید تفصیل کے لیے درج ذیل لنک پر فتوی ملاحظہ کیجیے:شئیرز کے کاروبار کے جواز کی شرائط اور قبضہ کا تحققفقط واللہ اعلم
                                                  
عنوان: غیر مسلم کو مکان کرایہ پر دینے کا حکم
سوال: مکان کسی غیر مذہب مثلاً کسی ہندو کو کرایہ پر دے سکتے ہیں؟
جواب: کسی غیر مسلم کو مکان کرایہ پر دینا جائز ہے۔الفتاوى الهندية (5/ 348):" لا بأس بأن يكون بين المسلم والذمي معاملة إذا كان مما لا بد منه كذا في السراجية."فقط واللہ اعلم
                                                  
عنوان: میزان بینک میں بچت سیونگ اکاؤنٹ اور روپی سیونگ اکاؤنٹ کھلوانا اور منافع حاصل کرنا
سوال: میزان بینک کی بچت سیونگ اکاؤنٹ اور روپی سیونگ اکاؤنٹ کی شرعی حیثیت کیا ہے؟ اگر اس میں پیسے رکھے جائیں اوراس پر جو منافع آتا ہے تو کیا وہ حلال ہے یا حرام؟
جواب: میزان بینک یا دیگر مروجہ غیر سودی بینکوں میں سے کسی بھی بینک میں بچت سیونگ اکاؤنٹ اور روپی سیونگ اکاؤنٹ کھلوانا اور اس سے منافع حاصل کرنا جائز نہیں؛ کیوں کہ مروجہ اسلامی بینکوں کے معاملات پوری طرح شریعت کے موافق نہیں ہیں۔ فقط واللہ اعلم
                                                  
عنوان: بھینس کے دودھ میں گائے کا دودھ ملاکر فروخت کرنا
سوال: میں دودھ کا کام شروع کرنا چاہ رہا ہوں، لیکن عمومی طور پر جو باڑے میں دودھ مارکیٹ میں آتا ہے اس کے اندر بھینس اور گائے کا دودھ مکس ہوتا ہے جس میں سے بھینس کا دودھ 70 فیصد اور گائے کا دودھ 30 فیصد شامل ہوتا ہے، یہ عمومی طور پوری کراچی میں ہوتا ہے، آپ سے یہ پوچھنا ہے کہ اس طرح سے مکس کرکے دودھ بیچنا جائز ہے؟ عمومی طور پر پوری کراچی کی دکانوں پر 99% اسی طرح سے دودھ بکتا ہے۔
جواب: دودھ میں پانی ملاکر بیچنے یا بھینس کے دودھ میں گائے کے دودھ کو  ملانے کی ممانعت اُس وقت ہے جب کہ اس ملاوٹ والے  دودھ کو خالص دودھ کہہ کر بیچا جائے، اَگر گاہک کو پہلے ہی بتادیا جائے کہ اس میں پانی ملا ہوا ہے یا اس میں گائے کا دودھ بھی شامل ہے اور اُس کی اتنی قیمت ہے، اور گاہک اس کو بخوشی خریدے، تو شرعاً اس کی ممانعت نہیں ہے، اور اس طرح کے کاروبار میں کوئی حرج نہیں ہے۔لہذا صورتِ مسئولہ میں اگر  مذکورہ دودھ جس میں 70 فیصد بھینس کا دودھ ہو اور 30 فیصد گائے کا دودھ ہو اور اس کو خالص بھینس کا دودھ بول کر فروخت کیا جائے، یا لوگوں میں معروف یہی ہو کہ یہ بھینس کا دودھ ہے جب کہ اس میں ملاوٹ ہو تو یہ دھوکا دہی ہے جو جائز نہیں ہے، اور اگر پہلے سے لوگوں کو معلوم ہو  یا خریدتے وقت بتادیا جائے  یا دودھ کی طرف اشارہ کرکے بیچا جائے کہ یہ دودھ ہے اور اس کی قیمت اتنی ہے تو اس  طرح دودھ بیچنا جائز ہوگا۔مرقاة المفاتيح شرح مشكاة المصابيح (5 / 1935):"(وعنه) أي عن أبي هريرة (أن رسول الله صلى الله عليه وسلم مرّ على صبرة طعام) بضم الصاد المهملة وسكون الموحدة ما جمع من الطعام بلا كيل ووزن على ما في القاموس والمراد بالطعام جنس الحبوب المأكول (فأدخل يده فيها) أي في الصبرة (فنالت أصابعه) أي أدركت (بللا) بفتح الموحدة واللام (فقال ما هذا) أي البلل المنبئ غالبا على الغش من غيره (يا صاحب الطعام) أي بائعه (قال أصابته السماء) أي المطر لأنها مكانه وهو نازل منها قال الشاعر:إذا نزل السماء بأرض قوم ... رعيناه وإن كانوا غضابا(يا رسول الله) اعتراف بالإيمان وإقرار بالإذعان (قال: أفلا جعلته) قال: أسترت عينه أفلاجعلت البلل (فوق الطعام حتى يراه الناس!) فيه إيذان بأن للمحتسب أن يمتحن بضائع السوقة ليعرف المشتمل منها على الغشّ من غيره، (من غشّ) أي خان وهو ضد النصح (فليس مني) أي ليس هو على سنتي وطريقتي. قال الطيبي: من اتصالية كقوله تعالى: {المنافقون والمنافقات بعضهم من بعض} [التوبة: 67] (رواه مسلم) وروى الترمذي الجملة الأخيرة بلفظ " «من غش فليس منا» " ورواه الطبراني في الكبير وأبو نعيم في الحلية عن ابن مسعود بلفظ " «من غشّنا فليس منّا، والمكر والخداع في النار» ".فقط واللہ اعلم
                                                  
عنوان: ٹیوب ویل ایک کی اور زمین دوسرے شخص کی اور بیج ، کھاد اور ٹریکٹر کا خرچہ مشترکہ ہونے کی صورت میں مزارعت کا حکم
سوال: ایک آدمی کا ٹیوب ویل ہے اور دوسرے آدمی کی زمین ہے، پہلا آدمی دوسرے کو پانی مہیا کرتا ہے اور اس پانی کی وجہ سے پہلا دوسرے کا پیداوار میں حصہ دار بن جاتا ہے اور وہ دونوں بیج کھاد ٹریکٹر کا خرچہ آدھا آدھا دیتے ہیں اور پیداوار ان کے درمیان نصف نصف ہوتی ہے، کیا یہ صورت جائز ہے؟
جواب: صورت مسئولہ میں مزارعت کی مذکورہ صورت جس میں ٹیوب ویل ایک کا اور زمین دوسرے شخص کی ہو، اور بیج، کھاد اور ٹریکٹر کا خرچہ مشترکہ ہو، یہ شرعی اعتبار سے ناجائز ہے۔ شرعاً مزارعت کی مندرجہ ذیل صورتیں جائز ہیں:1- زمین اور بیج ایک کا ہو اور بیل (یا ٹریکٹر) ومحنت دوسرے کی ہو۔2- زمین ایک کی ہو اور بیج اور بیل اور محنت دوسرے کی ہو۔3- زمین اور بیل (یا ٹریکٹر) اور بیج ایک کا ہو اور محنت دوسرے کی ہو۔اگر مذکورہ بالا صورتوں میں سے کوئی صورت نہ ہو تو مزارعت فاسد ہوجائے گی۔فتاوی شامی میں ہے:"(دفع ) رجل ( أرضه إلى آخر على أن يزرعها بنفسه وبقره والبذر بينهما نصفان والخارج بينهما كذلك فعملا على هذا فالمزارعة فاسدة، ويكون الخارج بينهما نصفين، وليس للعامل على رب الأرض أجر )؛ لشركته فيه (و ) العامل ( يجب عليه أجر نصف الأرض لصاحبها )؛ لفساد العقد ( وكذا لو كان البذر ثلثاه من أحدهما وثلثه من الآخر والرابع بينهما ) أو ( على قدر بذرهما ) نصفين فهو فاسد أيضاً؛ لاشتراطه الإعارة في المزارعة"۔(شامی6/281)المبسوط للسرخسی میں ہے:"قال - رحمه الله -: وإذا دفع الرجل إلى الرجل أرضاً على أن يزرعها بنفسه وبقره، والبذر بينهما نصفان، والخارج بينهما نصفان فهذه مزارعة فاسدة؛ لأن الدافع يصير كأنه قال: ازرع نصف الأرض ببذري على أن الخارج كله لي، وازرع نصف الأرض ببذرك على أن الخارج كله لك، وكل واحد من هذين صحيح لو اقتصر عليه؛ لأن أحدهما استعان بالعامل، والآخر أعاره الأرض ولكن عند الجمع بينهما يظهر المفسد بطريق المقابلة، وهو أنه لما جعل للعامل بإزاء عمله في نصف الأرض منفعة نصف الأرض وذلك في المزارعة لايجوز، والخارج بينهما نصفان على قدر بذرهما ولا أجر للعامل؛ لأنه عمل في شيء هو شريك فيه، فإنه ألقى في الأرض بذراً مشتركاً ثم عمل في زرع مشترك فلا يستوجب الأجر، ولصاحب الأرض على العامل نصف أجر مثل الأرض؛ لأنه استوفى منفعة نصف الأرض بحكم عقد فاسد، وقد بينا أن الشركة في الخارج لا تمنع وجوب أجر مثل الأرض ؛ لأنه يجب أجر مثل النصف الذي هو مشغول بزرع العامل، ثم يطيب نصف الخارج لصاحب الأرض؛ لأنه رباه في أرضه، وأما العامل فيتصدق بالفضل فيما بينه وبين ربه ؛ لأنه رباه في أرض غيره بسبب فاسد"۔(26/123)بدائع الصنائع میں ہے:"( ومنها ) : أن يشترط في عقد المزارعة أن يكون بعض البذر من قبل أحدهما، والبعض من قبل الآخر، وهذا لا يجوز؛ لأن كل واحد منهما يصير مستأجراً صاحبه في قدر بذره ، فيجتمع استئجار الأرض والعمل من جانب واحد وإنه مفسد"۔(14/4)فقط واللہ اعلم
                                                  
عنوان: رنگ والے کا دکان پر گاہک لانے کے بدلے کاریگر کو کمیشن دینے کا حکم
سوال: میری رنگ کی دوکان ہے، میرے پاس کاریگر آکر کہتے ہیں کہ میں آپ کے پاس گاہک لاؤں گا تو جب آپ گاہک پر رنگ کا کوئی گیلن بیچیں گے تو اس گیلن پر آپ نے میرے لیے بھی پیسے رکھنے ہیں، مثال کے طور پر 1 گیلن کمپنی 800 روپے کا دوکاندار کو بیچتی ہے، دوکاندار 200 روپے منافع کے ساتھ 1000 روپے کا بیچتا ہے، جب کاریگر گاہک کو دوکاندار کے پاس لائے تو دوکاندار وہی گیلن 1300 روپےکا گاہک کوبیچتا ہے، دوکاندار یہ 300 روپے کاریگر کو ادا کرتا ہے کہ آپ نے میرے لیے گاہک لایا تھا، کیا اس طرح کرنا درست ہے؟
جواب: صورتِ مسئولہ میں اگر آپ کاریگر کے ساتھ پہلے سے معاہدہ کرلیں کہ کاریگر کے گاہک کو دکان پر لانے اور اس گاہک کے رنگ کا گیلن خریدنے کی صورت میں آپ کاریگر کو فی گیلن تین سو روپے کمیشن ادا کریں گے تو ایسا معاہدہ کرنا شرعًا جائز ہے، اور کاریگر کی طرف سے لائے جانے والے گاہک کو رنگ کا گیلن کمیشن کا خرچہ نکالنے کے لیے عام قیمت سے کچھ زیادہ پر بیچنے کی بھی گنجائش ہے؛ کیوں کہ رنگ کا گیلن آپ کی ملکیت ہے؛ اس لیے آپ کو اختیار ہے کہ اپنی مملوکہ چیز جس مناسب قیمت پر چاہیں بیچ سکتے ہیں۔ خلاصہ یہ ہے کہ کاریگر کا دکان دار کے پاس خریدار  لانے کے عوض کمیشن کا مطالبہ کرنا درست ہے بشرطیکہ کمیشن پہلے سے متعین کرکے طے کرلیا جائے   اور دکان دار کا کمیشن کی ادائیگی کو مدنظر رکھتے ہوئے گاہک سے معمول سے کچھ زیادہ قیمت طے کرنا بھی جائز ہے اور گاہک کو اس معاملہ سے آگاہ کرنا بھی ضروری نہیں ہے۔البتہ اگر کاریگر  خریدار کو دکان پر نہ لائے، بلکہ خود بطور وکیل اس کے لیے دکان دار سے رنگ کا گیلن خریدے تو چوں کہ اس صورت میں اس کی حیثیت بروکر کی نہیں ہے، بلکہ عاقد (معاملہ کرنے والے) کی ہے؛ لہٰذا اس کے لیے دکان دار سے کمیشن مطالبہ کرنا درست نہیں ہے، البتہ اس صورت میں وہ خریدار کا وکیل ہونے کی وجہ سے خریدار سے اجرت وکالت کا مطالبہ کرسکتا ہے بشرطیکہ اجرت وکالت پہلے سے طے کر لی گئی ہو۔الدر المختار وحاشية ابن عابدين (رد المحتار) (6/ 63):"قال في التتارخانية: وفي الدلال والسمسار يجب أجر المثل، وما تواضعوا عليه أن في كل عشرة دنانير كذا فذاك حرام عليهم. وفي الحاوي: سئل محمد بن سلمة عن أجرة السمسار، فقال: أرجو أنه لا بأس به وإن كان في الأصل فاسدا لكثرة التعامل وكثير من هذا غير جائز، فجوزوه لحاجة الناس إليه كدخول الحمام وعنه قال: رأيت ابن شجاع يقاطع نساجاً ينسج له ثياباً في كل سنة".وفیه أیضاً:’’وَأَمَّا أُجْرَةُ السِّمْسَارِ وَالدَّلَّالِ فَقَالَ الشَّارِحُ الزَّيْلَعِيُّ: إنْ كَانَتْ مَشْرُوطَةً فِي الْعَقْدِ تُضَمُّ‘‘. (ه/ ١٣٦)فقط واللہ اعلم
                                                  
عنوان: کسی کمپنی کی مصنوعات کی نقل کر کے بیچنا
سوال: ایک کمپنی ہے جو کسی دوسری کمپنی کی مصنوعات کی ساخت پر بعینہ اسی طرح کی نقل مصنوعات تیار کرتی ہے، میں اس دوسری نقل والی کمپنی کا سامان کمپنی سے خریدکر آگے دکانداروں پر منافع کے ساتھ بیچتا ہوں اور ساتھ ساتھ یہ وضاحت بھی کرتا ہوں کہ یہ مصنوعات اصلی نہیں، بلکہ نقل ہیں۔ اب سوال یہ ہے کہ میرے لیے باوجود اس وضاحت کے کہ یہ مصنوعات نقل ہیں یہ کاروبار جائز ہے یا نہیں؟
جواب: بصورتِ مسئولہ سائل اگر بیچتے وقت پوری وضاحت کرکے بیچتا ہے کہ یہ اصل نہیں ہے، تو اس کے لیے بیچنا جائز ہے۔ دکان دار کی بھی ذمہ داری ہے کہ وہ عام صارف (خریدار) کے سامنے بالکل واضح کرکے بیچے کہ یہ اصل نہیں، بلکہ نقل ہے۔ جو شخص بھی ایسی کمپنی کا سامان وضاحت کیے بغیر بیچے یہ درست نہیں ہے، کیوں کہ جو کمپنی کسی دوسری کمپنی کی مصنوع (پروڈکٹ) کی نقل بنا کر فروخت کرتی ہے عمومًا اس کا مقصد اصل کمپنی کے نام اور چیز کا استعمال کرکے نفع کمانا ہوتاہے، اور اس موقع پر نقل ہونے کی وضاحت نہ کرنا دھوکا دینا ہے، جو کہ ناجائز ہے۔ فقط واللہ اعلم
                                                  
عنوان: اسٹیٹ لائف انشورنس کروانا
سوال: اسٹیٹ لائف انشورنس کروانا اسلام میں خلال ہے یا حرام کوئی  مستند فتوی ہو  تو بتا دیا جائے
جواب: اسٹیٹ لائف انشورنس سمیت انشورنس /بیمہ کے جتنے مروجہ طریقے ہیں  وہ  سود  اور  قمار  (جوا)  کا  مرکب  ہیں۔  سود  اور  قمار کا لین دین  شریعت  مطہرہ  میں  بنصِ  قرآنی حرام ہے۔ لہٰذا کسی بھی شخص کے لیے کسی بھی انشورنس کمپنی کے ساتھ کسی بھی قسم کی انشورنس/بیمہ کا کوئی معاہدہ کرنا جائز نہیں ہے۔قرآن کریم میں ہے:﴿الَّذِينَ يَأْكُلُونَ الرِّبَا لَا يَقُومُونَ إِلَّا كَمَا يَقُومُ الَّذِي يَتَخَبَّطُهُ الشَّيْطَانُ مِنَ الْمَسِّ ذٰلِكَ بِأَنَّهُمْ قَالُوآ اِنَّمَا الْبَيْعُ مِثْلُ الرِّبَا وَأَحَلَّ اللّٰهُ الْبَيْعَ وَحَرَّمَ الرِّبَا فَمَنْ جَآءَهُ مَوْعِظَةٌ مِنْ رَبِّهِ فَانْتَهَى فَلَهُ مَا سَلَفَ وَأَمْرُهُ إِلَى اللّٰهُ وَمَنْ عَادَ فَأُولَئِكَ أَصْحٰبُ النَّارِ هُمْ فِيهَا خٰلِدُونَ﴾[سورة البقرة، رقم الآية:۲۷۵ ] ﴿يَآأَيُّهَا الَّذِينَ اٰمَنُوآ إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِنْ عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ﴾[سورة المائدة، رقم الآية:۹۰ ]حدیث شریف میں ہے:عن جابر قال: «لعن رسول الله صلى الله عليه وسلم آكل الربا، ومؤكله، وكاتبه، وشاهديه»، وقال: «هم سواء».(صحیح مسلم، باب لعن آکل الربوٰ و موکله، ج:۳ ؍ ۱۲۱۹ ، ط:داراحیاءالتراث العربی)مصنف ابن ابی شیبہ میں ہے:عن ابن سیرین قال: کل شيءٍ فیه قمار فهو من المیسر.(کتاب البیوع و الأقضیة ، البیض الذی یقامر فیه، ج:۴ ؍۴۸۳ ،مکتبة الرشد الریاض)فتاویٰ شامی میں ہے:لأن القمار من القمر الذي يزداد تارةً وينقص أخرى، وسمي القمار قماراً ؛ لأن كل واحد من المقامرين ممن يجوز أن يذهب ماله إلى صاحبه، ويجوز أن يستفيد مال صاحبه وهو حرام بالنص.(کتاب الحظر و الإباحة، فصل في البیع، ج: ۶صفحہ: ۴۰۳ ،ط: ایچ، ایم، سعید )الفقہ الاسلامی و ادلتہ میں ہے:أنواع التأمين:التأمين من حيث الشكل نوعان: ۱  - تأمين تعاوني ...۲  - تأمين تجاري أو التأمين ذو القسط الثابت، وهو المراد عادة عند إطلاق كلمة التأمين، وفيه يلتزم المستأمن بدفع قسط معين إلى شركة التأمين القائمة على المساهمة، على أن يتحمل المؤمن (الشركة) تعويض الضرر الذي يصيب المؤمن له أو المستأمن. فإن لم يقع الحادث فقد المستأمن حقه في الأقساط، وصارت حقاً للمؤمن. وهذا النوع ينقسم من حيث موضوعه إلى: ۱  - تأمين الأضرار: وهو... ۲  - وتأمين الأشخاص: وهو يشمل:التأمين على الحياة: وهو أن يلتزم المؤمن بدفع مبلغ لشخص المستأمن أو للورثة عند الوفاة، أو الشيخوخة، أو المرض أو العاهة، بحسب مقدار الإصابة.والتأمين من الحوادث الجسمانية: وهو أن يلتزم المؤمن بدفع مبلغ معين إلى المؤمن له في حالة إصابته أثناء المدة المؤمن فيها بحادث جسماني، أو إلى مستفيد آخر إذا مات المستأمن. ... أما التأمين التجاري أو التأمين ذو القسط الثابت: فهو غير جائز شرعاً، وهو رأي أكثر فقهاء العصر ... وسبب عدم الجواز يكاد ينحصر في أمرين: هما الغرر والربا. أما الربا: فلا يستطيع أحد إنكاره؛ لأن عوض التأمين ناشئ من مصدر مشبوه قطعاً؛ لأن كل شركات التأمين تستثمر أموالها في الربا، وقد تعطي المستأمن (المؤمن له) في التأمين على الحياة جزءاً من الفائدة، والربا حرام قطعاً في الإسلام ... والربا واضح بين العاقدين: المؤمن والمستأمن ؛ لأنه لا تعادل ولا مساواة بين أقساط التأمين وعوض التأمين، فما تدفعه الشركة قد يكون أقل أو أكثر، أو مساوياً للأقساط، وهذا نادر. والدفع متأخر في المستقبل. فإن كان التعويض أكثر من الأقساط، كان فيه ربا فضل وربا نسيئة، وإن كان مساوياً ففيه ربا نسيئة، وكلاهما حرام ... أما الغرر: فواضح في التأمين؛ لأنه من عقود الغرر: وهي العقود الاحتمالية المترددة بين وجود المعقود عليه وعدمه، وقد ثبت في السنة حديث صحيح، رواه الثقات عن جمع من الصحابة: «أن رسول الله صلى الله عليه وسلم نهى عن بيع الغرر». ويقاس على البيع عقود المعاوضات المالية، فيؤثر الغرر فيها، كما يؤثر في عقد البيع. وعقد التأمين مع الشركات من عقود المعاوضات المالية، لا التبرعات، فيؤثر فيه الغرر، كما يؤثر في سائر عقود المعاوضات المالية، وقد وضعه رجال القانون تحت عنوان (عقود الغرر) ؛ لأن التأمين لا يكون إلا من حادث مستقبل غير محقق الوقوع، أو غير معروف وقوعه، فالغرر عنصر لازم لعقد التأمين. والغرر في التأمين في الواقع كثير، لا يسير، ولا متوسط؛ لأن من أركان التأمين: الخطر، والخطر حادث محتمل لا يتوقف على إرادة العاقدين. والمؤمن له لا يستطيع أن يعرف وقت العقد مقدار ما يعطي، أو يأخذ، فقد يدفع قسطاً واحداً، ويقع الخطر، فيستحق جميع ما التزم به المؤمن، وقد يدفع جميع الأقساط، ولا يقع الخطر، فلا يأخذ شيئاً وكذلك حال المؤمن، لا يعرف عند العقد مقدار ما يأخذ، أو ما يعطي.(القسم الثالث:العقوداو التصرفات المدنیة، أنواع التامین،ج:۵ ؍۳۴۲۱۔۔۳۴۲۵،ط:دارالفکر)  فقط واللہ اعلم
                                                  
عنوان: میزان بینک کی ایزی ہوم اسکیم سے گھر لینا
سوال: میزان بینک کے ایزی ہوم (Easy Home) سے گھر خریدنا شرعاً کیسا ہے؟
جواب: ملک کے جمہور علمائے کرام اور مفتیانِ عظام کی رائے کے مطابق جتنے مروجہ غیر سودی بینک ہیں ان کے معاملات مکمل طور پر شرعی اصولوں کے مطابق نہیں ہیں۔ تفصیلی معلومات کے لیے ہماری کتاب ’’مروجہ اسلامی بینکاری‘‘ کا مطالعہ مفید رہے گا۔باقی میزان بینک کی ویب سائٹ پر موجود معلومات کے مطابق میزان بینک  "میرا پاکستان میرا گھر" نامی سکیم میں شرکتِ متناقصہ (diminishing musharka) کے ذریعہ فائنینسنگ کرتی ہے۔ یہ طریقہ شرعی تقاضوں کو پورا نہ کرنے کی وجہ سے ناجائز  ہے اور سودی معاملہ کے مشابہ ہے؛ لہذا اس سکیم کے تحت گھر لینا جائز نہیں ہے۔ فقط واللہ اعلم
                                                  
عنوان: مردانہ قوت کی میڈیسن فروخت کرنا
سوال: میرا میڈیکل اسٹور ہے اپنے شہر میں، میڈیکل اسٹور میں مردانہ قوت کی وقتی میڈیسن رکھنا کیسا ہے شرعاً؟
جواب: مَردانہ قوت کی میڈیسن اپنی دکان میں رکھنا اور اُس کو فروخت کرنا شرعاً جائز ہے بشرطیکہ وہ دوا  کسی معتبر کمپنی نے بنائی ہو، اُس کے اجزاء میں کوئی حرام چیز استعمال نہ کی گئی ہو اور وہ دوا   کسی طرح انسانی صحت کے لیے مضر نہ ہو۔ فقط واللہ اعلم
                                                  
عنوان: لنڈے کی پینٹ شرٹ فروخت کرنا
سوال: پچھلے دنوں مجھے لنڈے کے کاروبار کی سوچ آئي، جس میں پینٹ اور شرٹ کا مال آتا ہے جو مناسب قیمت پر مل جاتا ہے، کیا مسلمانوں کو پینٹ شرٹ بیچنا جو کہ دینی لباس نہیں، تو بندہ گناہ گار تو نہیں ہو گا، اور کیا یہ جائز ہے یا کوئي کراہت ہے؟
جواب: صورتِ  مسئولہ میں لنڈے کے کپڑوں کی خرید وفروخت جائز  ہے۔باقی ڈھیلے ڈھالے پینٹ شرٹ  پہننا اگر چہ کراہت سے خالی نہیں  اور تنگ چست پینٹ پہننا جس سے جسم کے اعضا کی ساخت واضح ہو  جائز نہیں ہے، لیکن چوں کہ فی نفسہ اس کا جائز استعمال موجود ہے، اس لیے اس کو فروخت کرنا ناجائز نہیں ہے، اور اس آمدنی بھی حرام نہیں ہے۔ فقط واللہ اعلم
                                                  
عنوان: کرپٹو کرنسی کا حکم
سوال: کرپٹو کرنسی میں کام کرنا کیسا ہے؟
جواب: کرپٹو کرنسی کامعاملہ اب تک مشکوک ہے، اس کی حیثیت بھی واضح نہیں نیز پاکستان میں اسے قانونی کرنسی کی حیثیت بھی حاصل نہیں ہے، اس لیے اس کی خریدوفروخت اور اس کے ذریعہ کاروبار کی کسی بھی شکل سے اجتناب کیا جائے۔ فقط واللہ اعلم
                                                  
عنوان: اسٹیٹ لائف انشورنس میں بیمہ پالیسی لینا
سوال: کیا اسٹیٹ لائف  انشورنس میں بیمہ پالیسی لینا شرعی لحاظ سے جائز ہے؟
جواب: ’’اسٹیٹ لائف انشورنس‘‘ سمیت انشورنس/ بیمہ کے جتنے مروجہ طریقے ہیں  وہ  سود  اور  قمار  (جوا)  کا  مرکب  ہیں، اور  سود  اور  قمار کا لین دین  شریعتِ مطہرہ  میں  بنصِ  قرآنی حرام ہے، لہٰذا کسی بھی شخص کے لیے کسی بھی انشورنس کمپنی کے ساتھ کسی بھی قسم کی انشورنس/ بیمہ کا کوئی معاہدہ کرنا جائز نہیں ہے۔قرآن کریم میں ہے:﴿الَّذِينَ يَأْكُلُونَ الرِّبَا لَا يَقُومُونَ إِلَّا كَمَا يَقُومُ الَّذِي يَتَخَبَّطُهُ الشَّيْطَانُ مِنَ الْمَسِّ ذٰلِكَ بِأَنَّهُمْ قَالُوآ اِنَّمَا الْبَيْعُ مِثْلُ الرِّبَا وَأَحَلَّ اللّٰهُ الْبَيْعَ وَحَرَّمَ الرِّبَا فَمَنْ جَآءَهُ مَوْعِظَةٌ مِنْ رَبِّهِ فَانْتَهَى فَلَهُ مَا سَلَفَ وَأَمْرُهُ إِلَى اللّٰهُ وَمَنْ عَادَ فَأُولَئِكَ أَصْحٰبُ النَّارِ هُمْ فِيهَا خٰلِدُونَ﴾ [البقرة:۲۷۵ ]﴿يَآأَيُّهَا الَّذِينَ اٰمَنُوآ إِنَّمَا الْخَمْرُ وَالْمَيْسِرُ وَالْأَنْصَابُ وَالْأَزْلَامُ رِجْسٌ مِنْ عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ﴾[المائدة: ۹۰ ]حدیث شریف میں ہے:"عن جابر قال: «لعن رسول الله صلى الله عليه وسلم آكل الربا، ومؤكله، وكاتبه، وشاهديه»، وقال: «هم سواء»."(صحیح مسلم، باب لعن آکل الربوٰ و موکله، ج:۳ ؍ ۱۲۱۹ ، ط:داراحیاءالتراث العربی)         مصنف ابن ابی شیبہ میں ہے:"عن ابن سیرین قال: کل شيءٍ فیه قمار فهو من المیسر".(کتاب البیوع و الأقضیة ، البیض الذی یقامر فیه، ج:۴ ؍۴۸۳ ،مکتبة الرشد الریاض)فتاویٰ شامی میں ہے:"لأن القمار من القمر الذي يزداد تارةً وينقص أخرى، وسمي القمار قماراً ؛ لأن كل واحد من المقامرين ممن يجوز أن يذهب ماله إلى صاحبه، ويجوز أن يستفيد مال صاحبه وهو حرام بالنص".(کتاب الحظر و الإباحة، فصل في البیع، ج:۶ ؍۴۰۳ ،ط:سعید )الفقہ الاسلامی و ادلتہ میں ہے:"أنواع التأمين:التأمين من حيث الشكل نوعان: ۱  - تأمين تعاوني ...۲  - تأمين تجاري أو التأمين ذو القسط الثابت، وهو المراد عادة عند إطلاق كلمة التأمين، وفيه يلتزم المستأمن بدفع قسط معين إلى شركة التأمين القائمة على المساهمة، على أن يتحمل المؤمن (الشركة) تعويض الضرر الذي يصيب المؤمن له أو المستأمن. فإن لم يقع الحادث فقد المستأمن حقه في الأقساط، وصارت حقاً للمؤمن. وهذا النوع ينقسم من حيث موضوعه إلى: ۱  - تأمين الأضرار: وهو... ۲  - وتأمين الأشخاص: وهو يشمل:التأمين على الحياة: وهو أن يلتزم المؤمن بدفع مبلغ لشخص المستأمن أو للورثة عند الوفاة، أو الشيخوخة، أو المرض أو العاهة، بحسب مقدار الإصابة.والتأمين من الحوادث الجسمانية: وهو أن يلتزم المؤمن بدفع مبلغ معين إلى المؤمن له في حالة إصابته أثناء المدة المؤمن فيها بحادث جسماني، أو إلى مستفيد آخر إذا مات المستأمن. ... أما التأمين التجاري أو التأمين ذو القسط الثابت: فهو غير جائز شرعاً، وهو رأي أكثر فقهاء العصر ... وسبب عدم الجواز يكاد ينحصر في أمرين: هما الغرر والربا. أما الربا: فلا يستطيع أحد إنكاره؛ لأن عوض التأمين ناشئ من مصدر مشبوه قطعاً؛ لأن كل شركات التأمين تستثمر أموالها في الربا، وقد تعطي المستأمن (المؤمن له) في التأمين على الحياة جزءاً من الفائدة، والربا حرام قطعاً في الإسلام ... والربا واضح بين العاقدين: المؤمن والمستأمن ؛ لأنه لا تعادل ولا مساواة بين أقساط التأمين وعوض التأمين، فما تدفعه الشركة قد يكون أقل أو أكثر، أو مساوياً للأقساط، وهذا نادر. والدفع متأخر في المستقبل. فإن كان التعويض أكثر من الأقساط، كان فيه ربا فضل وربا نسيئة، وإن كان مساوياً ففيه ربا نسيئة، وكلاهما حرام ... أما الغرر: فواضح في التأمين؛ لأنه من عقود الغرر: وهي العقود الاحتمالية المترددة بين وجود المعقود عليه وعدمه، وقد ثبت في السنة حديث صحيح، رواه الثقات عن جمع من الصحابة: «أن رسول الله صلى الله عليه وسلم نهى عن بيع الغرر». ويقاس على البيع عقود المعاوضات المالية، فيؤثر الغرر فيها، كما يؤثر في عقد البيع. وعقد التأمين مع الشركات من عقود المعاوضات المالية، لا التبرعات، فيؤثر فيه الغرر، كما يؤثر في سائر عقود المعاوضات المالية، وقد وضعه رجال القانون تحت عنوان (عقود الغرر) ؛ لأن التأمين لا يكون إلا من حادث مستقبل غير محقق الوقوع، أو غير معروف وقوعه، فالغرر عنصر لازم لعقد التأمين. والغرر في التأمين في الواقع كثير، لا يسير، ولا متوسط؛ لأن من أركان التأمين: الخطر، والخطر حادث محتمل لا يتوقف على إرادة العاقدين. والمؤمن له لا يستطيع أن يعرف وقت العقد مقدار ما يعطي، أو يأخذ، فقد يدفع قسطاً واحداً، ويقع الخطر، فيستحق جميع ما التزم به المؤمن، وقد يدفع جميع الأقساط، ولا يقع الخطر، فلا يأخذ شيئاً وكذلك حال المؤمن، لا يعرف عند العقد مقدار ما يأخذ، أو ما يعطي ".(القسم الثالث:العقود أو التصرفات المدنیة، أنواع التامین،ج:۵ ؍۳۴۲۱۔۔۳۴۲۵،ط:دارالفکر) فقط واللہ اعلم
                                                  
عنوان: 100 کے کھلے بعد میں لینے کا طریقہ
سوال: ایک شخص 100 کے کھلے لینا چاہتا ہے، دوسرا کہتا ہے: اس وقت میرے پاس نہیں، 50 لے لو 50 بعد میں لےلینا، کیا یہ جائز ہے؟
جواب: مذکورہ معاملہ جائز نہیں؛ اس لیے  کہ اس میں مکمل بدلِ صرف پر تقابض نہیں، یوں کرے کہ 100 روپے قرض دے دے اور اس میں سے 50  فورًا واپس لےلے، اور 50 بعد میں لےلے۔فتاوی شامی میں ہے:"(ويشترط) عدم التأجيل والخيار و (التماثل) أي التساوي وزنًا (والتقابض) بالبراجم لا بالتخلية (قبل الافتراق) وهو شرط بقائه صحيحًا على الصحيح (إن اتحد جنسًا وإن) وصلية (اختلفا جودةً وصياغةً) لما مر في الربا". (5/257، 258، باب الصرف، کتاب البیوع، ط: سعید)فقط واللہ اعلم
                                                  
عنوان: اسٹاک ایکسچینج میں سرمایہ کاری کرنا / شیئرز کی خرید و فروخت / ذخیرہ اندوزی کرنا
سوال: 1- اسٹاک ایکچینج میں سرمایہ کاری کرنا جائز ہے یا نہیں؟2- مختلف کمپنیوں کے شیئرز خریدنا اور اس پر منافع وصول کرنا کیا  درست ہے؟3- اسی طرح سے شیئرز کی خرید و فروخت اوپن مارکیٹ، یعنی کمپنی کے علاوہ دوسرے انویسٹروں سے خرید و فروخت کرنا درست ہے؟ یعنی کہ کسی کمپنی کے شیئرز خریدیں، اور کچھ وقت انتظار کرنے کے بعد جب اس کی قیمت بڑھ جائے تو اسے فروخت کردیا جائے، کیا ایسا کرنا درست ہے؟4- کسی بھی کاروبار میں مال اسٹاک کرنا اور قیمت بڑھ جانے پر فروخت کرنا کیا صحیح ہے؟
جواب: واضح رہے کہ قدیم زمانے میں بھی لوگوں میں مشترکہ کاروبار و شراکت داری کرنے کا رواج عام تھا، اور کاروبار میں شریک افراد اپنے حصے دوسروں کو فروخت بھی کیا کرتے تھے، یہی وجہ ہے کہ مشترکہ کاروبار میں شریک افراد کے حصص (شیئرز) کی خرید و فروخت کی شرائط و اَحکام کتبِ فقہ میں  ملتے ہیں، لہذا وسیع سرمایہ کاری کے اس دور میں شیئرز کی خرید و فروخت  میں ان ہی شرائط و احکام کی پابندی ضروری ہے، اس لیے کہ شیئرز کی خرید و فروخت درحقیقت شراکت داری کی ہی ایک شکل ہے۔کسی کمپنی کے شیئرز درحقیقت اس کمپنی کے اثاثوں و املاک میں شیئر ہولڈرز کی ملکیت کے ایک متناسب حصہ کی نمائندگی کرتے ہیں، یعنی جب کوئی کسی کمپنی کے شیئرز خریدتا ہے تو وہ اس کمپنی کے اثاثوں و املاک میں اپنے شیئر کے بقدر حصہ کا مالک بن جاتا ہے، اور اس کمپنی کے کاروبار میں شرعًا شریک ہوتا ہے، جس کی وجہ سے تجارتی نفع و نقصان میں اپنے شیئر کے بقدر شریک ہوتا ہے۔فتاوی ہندیہ میں ہے:"أَمَّا شَرِكَةُ الْعِنَانِ فَهِيَ أَنْ يَشْتَرِكَ اثْنَانِ فِي نَوْعٍ مِنْ التِّجَارَاتِ بُرٍّ أَوْ طَعَامٍ أَوْ يَشْتَرِكَانِ فِي عُمُومِ التِّجَارَاتِ وَلَا يَذْكُرَانِ الْكَفَالَةَ خَاصَّةً، كَذَا فِي فَتْحِ الْقَدِيرِ، وَصُورَتُهَا أَنْ يَشْتَرِكَ اثْنَانِ فِي نَوْعٍ خَاصٍّ مِنْ التِّجَارَاتِ أَوْ يَشْتَرِكَانِ فِي عُمُومِ التِّجَارَاتِ وَلَا يَذْكُرَانِ الْكَفَالَةَ وَالْمُفَاوَضَةَ فِيهَا فَتَضَمَّنَتْ مَعْنَى الْوَكَالَةِ دُونَ الْكَفَالَةِ حَتَّى تَجُوزَ هَذِهِ الشَّرِكَةُ بَيْنَ كُلِّ مَنْ كَانَ مِنْ أَهْلِ التِّجَارَةِ، كَذَا فِي مُحِيطِ السَّرَخْسِيِّ. فَتَجُوزُ هَذِهِ الشَّرِكَةُ بَيْنَ الرِّجَالِ وَالنِّسَاءِ وَالْبَالِغِ وَالصَّبِيِّ الْمَأْذُونِ وَالْحُرِّ وَالْعَبْدِ الْمَأْذُونِ فِي التِّجَارَةِ وَالْمُسْلِمِ وَالْكَافِرِ، كَذَا فِي فَتَاوَى قَاضِي خَانْ. وَفِي التَّجْرِيدِ " وَالْمُكَاتَبِ "، كَذَا فِي التَّهْذِيبِ. .... وَأَمَّا شَرْطُ جَوَازِهَا فَكَوْنُ رَأْسِ الْمَالِ عَيْنًا حَاضِرًا أَوْ غَائِبًا عَنْ مَجْلِسِ الْعَقْدِ لَكِنْ مُشَارًا إلَيْهِ، وَالْمُسَاوَاةُ فِي رَأْسِ الْمَالِ لَيْسَتْ بِشَرْطٍ وَيَجُوزُ التَّفَاضُلُ فِي الرِّبْحِ مَعَ تَسَاوِيهِمَا فِي رَأْسِ الْمَالِ، كَذَا فِي مُحِيطِ السَّرَخْسِيِّ."(كتاب الشركة، الْبَابُ الثَّالِثُ فِي شَرِكَةِ الْعِنَانِ، الْفَصْلُ الْأَوَّلُ فِي تَفْسِيرِهَا وَشَرَائِطِهَا وَأَحْكَامِهَا، ٢ / ٣١٩، ط: دار الفكر)لہذا شیئرزکی خریدوفروخت کے جائز ہونے میں مندرجہ ذیل شرائط کا لحاظ رکھنا شرعاً ضروری ہے:1-  جس کمپنی کے شیئرز کی خرید و فروخت کی جارہی ہو، خارج میں اس کمپنی کا وجود آچکا  ہو، صرف کاغذی طور پر رجسٹرڈ نہ ہو؛ یعنی اس کمپنی کے کل اثاثے نقد کی شکل میں نہ ہوں، بلکہ اس کمپنی نے اپنے کچھ جامد اثاثے بنا رکھے ہوں، جیسے کمپنی کے لیے بلڈنگ بنالی ہو، یا زمین یا مشینری خرید لی ہو یا اس کے پاس تیار یا خام مال موجود ہو۔البحر الرائق میں ہے:"وَأَمَّا شَرَائِطُ الْمَعْقُودِ عَلَيْهِ فَأَنْ يَكُونَ مَوْجُودًا مَالًا مُتَقَوِّمًا مَمْلُوكًا فِي نَفْسِهِ وَأَنْ يَكُونَ مِلْكَ الْبَائِعِ فِيمَا يَبِيعُهُ لِنَفْسِهِ وَأَنْ يَكُونَ مَقْدُورَ التَّسْلِيمِ فَلَمْ يَنْعَقِدْ بَيْعِ الْمَعْدُومِ وَمَا لَهُ خَطَرُ الْعَدَمِ ... وَخَرَجَ بِقَوْلِنَا وَأَنْ يَكُونَ مِلْكًا لِلْبَائِعِ مَا لَيْسَ كَذَلِكَ فَلَمْ يَنْعَقِدْ بَيْعُ مَا لَيْسَ بِمَمْلُوكٍ لَهُ، وَإِنْ مَلَكَهُ بَعْدَهُ."(كتاب البيع، شَرْطُ الْعَقْدِ، ٥ / ٢٧٩ - ٢٨٠، ط: دار الكتاب الإسلامي)2- کمپنی کا  سرمایہ  جائز و حلال ہو، اور اس کے شرکاء میں سودی کاروبار کرنے والے اداروں یا  افراد کا سرمایہ شامل نہ ہو، یعنی وہ شیئرز نہ تو کسی بینک کے ہوں، اور نہ کسی انشورنس کمپنی کے ہوں، اور نہ ہی اس کمپنی میں بینک، یا انشورنس یا جوا یا شراب یا کسی اور حرام چیز کا کاروبار کرنے والے اداروں کا سرمایہ شامل ہو۔3- اس کمپنی نے  بینک سے سودی قرضہ نہ لیا ہوا ہو، وجہ اس کی یہ ہے کہ کمپنی کے ذمہ داران تجارت و سرمایہ کاری کرنے میں  شیئر ہولڈرز کے  شرعًا وکیل ہوتے ہیں،  جس طرح سے  خود  سود پر قرضہ لینا جائز نہیں اسی طرح سےکسی کو اس کام کے لیے وکیل بنانا بھی جائز نہیں۔الفقه الإسلامي و ادلته میں ہے:"وأما الموكل فيه (محل الوكالة): فيشترط فيه ما يأتي: ....أن يكون التصرف مباحاً شرعاً: فلا يجوز التوكيل في فعل محرم شرعاً، كالغصب أو الاعتداء على الغير."(الوكالة، شروط الوكالة، الموكل فيه، ٤ / ٢٩٩٩، ط: دار الفكر)4- کمپنی کا کاروبار جائز و حلال ہو، یعنی وہ کمپنی  حرام اشیاء کے کاروبار نہ کرتی ہو، اور اس کا کاروبار نہ صرف حلال اشیاء پر مشتمل ہو، بلکہ شرعی اصولوں کے مطابق و شرائط فاسدہ وغیرہ سے پاک ہو،  جوئے، سٹے، شراب، سودی کاروبار میں ملوث نہ ہو، اس لیے کہ جس طرح حرام کاروبار خود کرنا ناجائز ہے، اسی طرح حرام کاروبار میں کسی اور کی معاونت کرنا، یا کسی کو اپنے وکیل بنانا بھی ناجائز ہے۔فقه المعاملات میں ہے:"يشترط في الموكل به - لصحة الوكالة - ثلاثة شروط:(أحدها) أن يكون إتيانه سائغًا شرعًا.وعلى ذلك فلايصح التوكيل بالعقود المحرمة والفاسدة والتصرفات المحظورة شرعًا؛ لأنّ الموكل لايملكه، فلايصحّ أن يفوضه إلى غيره، و لأن التوكيل نوع من التعاون، و التعاون إنما يجوز على البر والتقوى لا على الإثم والعدوان."( الوكالة، المؤكل به، ١ / ١٠٦٧)5- شیئرز کی خرید و فروخت میں، خرید و فروخت کی تمام شرائط کی پابندی ہو۔ (مثلاً: شیئرز خریدنے کے بعد وہ مکمل طور پر خریدار کی ملکیت میں  آجائیں، اس کے بعد انہیں آگے فروخت کیا جائے، خریدار کی ملکیت مکمل ہونے اور قبضے سے پہلے شیئرز آگے فروخت کرنا جائز نہیں ہوگا، اسی طرح فرضی خریدوفروخت نہ کی جائے)۔جواہر الفتاوی میں ہے:"مثلاً آدمی جس حصص کو خرید کر بیچنا چاہتا ہے، اس پر شرعی طریقہ پر قابض ہو، اور دوسرے کو تسلیم و حوالہ کرنے پر قادر ہو۔واضح رہے کہ قبضہ کا حکم ثابت ہونے کے لیے شیئرز کا خرید نے  والے کے نام پر رجسٹر یا الاٹ ہونا ضروری ہے، رجسٹر یا الاٹ ہونے سے پہلے زبانی وعدہ یا غیر رجسٹر شدہ حصص کی خرید و فروخت کمی بیشی کے ساتھ جائز نہ ہوگی، کیوں کہ ایسے حصص درحقیقت رسیدیں ہیں، کمپنی کے واقعی حصے نہیں، اس واسطے نفع و نقصان کا مالک صرف رجسٹر شدہ اسامی سمجھے جاتے ہیں، مثلاً ایک شخص نے فی شیئر دس روپے کرکے سو شیئر خریدنے کے لیے کسی سے کہہ دیا، اور یہ بھی کہا ہے کہ ہفتہ بعد پیسے دے کر شیئر وصول کرے گا، تو ایسے حالات میں یہ خرید و فروخت صحیح نہیں ہوئی ۔۔۔ لہذا ایسے شیئر کی کمی بیشی کے ساتھ  خرید و فروخت جائز نہیں ہے، حرام ہے، البتہ یہ صحیح ہے کہ پہلے شیئرز رجسٹر ہوجائے، اور قیمت بھی ادا کردی جائے، یا قیمت اب تک ادا کرنا باقی ہے، شیئرز وصول کرلیے ہیں، تو اس صورت میں حصص کو بیچ کر منافع لینا جائز ہے۔" ( ٣ / ٧٢ - ٧٣، ط: اسلامی کتب خانہ)الجوهرة النيرة میں ہے:"(قَوْلُهُ: وَمَنْ اشْتَرَى شَيْئًا مِمَّا يُنْقَلُ وَيُحَوَّلُ لَمْ يَجُزْ لَهُ بَيْعُهُ حَتَّى يَقْبِضَهُ) مُنَاسَبَةُ هَذِهِ الْمَسْأَلَةِ بِالْمُرَابَحَةِ وَالتَّوْلِيَةِ أَنَّ الْمُرَابَحَةَ إنَّمَا تَصِحُّ بَعْدَ الْقَبْضِ وَلَا تَصِحُّ قَبْلَهُ."(كتاب البيوع، بَابُ الْمُرَابَحَةِ وَالتَّوْلِيَةِ، ١ / ٢١٠، ط: المطبعة الخيرية)6- حاصل شدہ منافع کل کا کل شیئرز ہولڈرز میں تقسیم کیا جاتا ہو، (احتیاطی) ریزرو کے طور پر نفع کا کچھ حصہ محفوظ نہ کیا جاتا ہو، پس جو کمپنی کل منافع کو تمام شیئر ہولڈرز میں تقسیم نہ کرتی ہے، بلکہ منافع میں سے کچھ فیصد مثلاً 20 فیصد مستقبل کے ممکنہ نقصان کے خطرہ کے پیشِ نظر اپنے پاس محفوظ  کرلیتی ہو، اور منافع کا بقیہ 80 فیصد  شیئر ہولڈرز میں تقسیم کرتی ہو، اس کمپنی کے شیئرز خریدنا جائز نہیں۔فتاوی ہندیہ میں ہے:"أَمَّا شَرِكَةُ الْعُقُودِ فَأَنْوَاعٌ ثَلَاثَةٌ: شَرِكَةٌ بِالْمَالِ، وَشَرِكَةٌ بِالْأَعْمَالِ وَكُلُّ ذَلِكَ عَلَى وَجْهَيْنِ: مُفَاوَضَةٌ وَعِنَانٌ، كَذَا فِي الذَّخِيرَةِ. وَرُكْنُهَا الْإِيجَابُ وَالْقَبُولُ ... وَشَرْطُ جَوَازِ هَذِهِ الشَّرِكَاتِ كَوْنُ الْمَعْقُودِ عَلَيْهِ عَقْدَ الشَّرِكَةِ قَابِلًا لِلْوَكَالَةِ، كَذَا فِي الْمُحِيطِ وَأَنْ يَكُونَ الرِّبْحُ مَعْلُومَ الْقَدْرِ، فَإِنْ كَانَ مَجْهُولًا تَفْسُدُ الشَّرِكَةُ وَأَنْ يَكُونَ الرِّبْحُ جُزْءًا شَائِعًا فِي الْجُمْلَةِ لَا مُعَيَّنًا فَإِنْ عَيَّنَا عَشَرَةً أَوْ مِائَةً أَوْ نَحْوَ ذَلِكَ كَانَتْ الشَّرِكَةُ فَاسِدَةً، كَذَا فِي الْبَدَائِعِ. وَحُكْمُ شَرِكَةِ الْعَقْدِ صَيْرُورَةُ الْمَعْقُودِ عَلَيْهِ وَمَا يُسْتَفَادُ بِهِ مُشْتَرَكًا بَيْنَهُمَا، كَذَا فِي مُحِيطِ السَّرَخْسِيِّ."( كِتَابُ الشَّرِكَةِ، الْبَابُ الْأَوَّلُ فِي بَيَانِ أَنْوَاعِ الشَّرِكَةِ ، الْفَصْلُ الْأَوَّلُ فِي بَيَانِ أَنْوَاعِ الشَّرِكَةِ، ٢ / ٣٠١ - ٣٠٢، ط: دار الفكر)7-  خریدے گئے شیئر کی وصولی اور اس کی قیمت کی ادائیگی دونوں ادھار نہ ہوں، یعنی مثال کے طور پر خریدار زبانی شیئر آج کی قیمت پر خریدے، اور قیمت کی ادائیگی اور شیئر کی وصول ایک ہفتہ بعد طے کرے، تو صورت بھی جائز نہیں۔جواہر الفتاوی میں ہے:"یہ خرید و فروخت دونوں طرف سے ادھار ہے، اس سے رسول اللہ صلی اللہ علیہ وسلم نے منع فرمایا ہے۔نهي رسول الله صَلَّى اللَّهُ عَلَيْهِ وَسلم عَن بيع الكالئ بالكالئ.یعنی رسول اللہ صلی اللہ علیہ وسلم نے ادھار کی بیع ادھار سے منع  فرمایا ہے۔اس واسطے مذکورہ طریقے پر شیئرز کی خرید و فروخت نا جائز ہے۔" ( ٣ / ٧٠، ط: اسلامی کتب خانہ)8- شیئرز کی خرید و فروخت میں جوے کی صورت نہ ہو، بعض مرتبہ شیئر کے خریدار کا مقصد ڈیفرینس برابر کرنا ہوتا ہے،  یعنی اس کا مقصد کمپنی کا حصہ دار بن کر سالانہ منافع حاصل کرنا نہیں ہوتا، بلکہ اس کا مقصد کم قیمت پر خرید کر قیمت بڑھتے ہی فروخت کرنا ہوتا ہے، اس غرض سے شیئرز کی خرید و فروخت کرنے  والے شیئرز پر شرعی قبضہ کیے بغیر آگے فروخت کر دیتے ہیں، جس میں اصل رقم کے بڑھنے اور ڈوبنے دونوں کا خطرہ ہوتا ہے، جسے شریعت کی اصطلاح میں جوا کہا جاتا ہے۔أحكام القران للجصاص میں ہے:"وَحَقِيقَتُهُ تَمْلِيكُ الْمَالِ عَلَى الْمُخَاطَرَةِ وَهُوَ أَصْلٌ فِي بُطْلَانِ عُقُودِ التَّمْلِيكَاتِ الْوَاقِعَةِ عَلَى الْأَخْطَارِ."( المائدة: ٩٠، باب تحريم الخمر، ٤ / ١٢٧، ط: دار احياء التراث العربي)احكام القران للجصاص میں ہے:"وَلَا خِلَافَ بَيْنَ أَهْلِ الْعِلْمِ فِي تَحْرِيمِ الْقِمَارِ وَأَنَّ الْمُخَاطَرَةَ مِنْ الْقِمَارِ قَالَ ابْن عَبَّاسٍ إنَّ الْمُخَاطَرَةَ قِمَارٌ وَإِنَّ أَهْلَ الْجَاهِلِيَّةِ كَانُوا يُخَاطِرُونَ عَلَى الْمَالِ وَالزَّوْجَةِ وَقَدْ كَانَ ذَلِكَ مُبَاحًا إلَى أَنْ وَرَدَ تَحْرِيمُهُ وَقَدْ خَاطَرَ أَبُو بَكْر الصِّدِّيقُ الْمُشْرِكِينَ حِينَ نزلت الم غُلِبَتِ الرُّومُ،وَقَالَ لَهُ النَّبِيُّ صَلَّى اللَّهُ عَلَيْهِ وَسَلَّمَ: زِدْ فِي الْخَطَرِ وَأَبْعِدْ فِي الْأَجَلِ ثُمَّ حُظِرَ ذَلِكَ وَنُسِخَ بِتَحْرِيمِ الْقِمَارِ وَلَا خِلَافَ فِي حَظْرِهِ."( البقرة: ٢١٩، باب تحريم الميسر، ٢ / ١١، ط: دار احياء التراث العربي)1- 2- لہذا صورتِ مسئولہ میں مذکورہ بالا شرائط کی رعایت کرتے ہوئے اسٹاک ایکسچینج میں سرمایہ کاری کرنا  اور مختلف کمپنیز کے شیئرز کی خرید و فروخت جائز  ہوگا،  بصورتِ دیگر اس کاروبار سے منسلک ہونا جائز نہیں ہوگا۔3۔  مسئولہ صورت کی تفصیل  شرائط بالا کی شرط نمبر 7 میں بیان کردی گئی ہے۔4۔ واضح رہے کہ جن چیزوں میں درج ذیل صفات پائی جاتی ہوں ان کی ذخیرہ اندوزی منع ہے:1۔ وہ چیز عرف عام میں انسان یا جانور کی غذا کے طور پر استعمال ہوتی ہو۔  2۔  یہ اشیاء ایسے مقامات سے خریدی گئی ہوں جن  کی پیداوار اس شہر میں آتی ہو۔3۔ ان کو ذخیرہ کرنے میں شہر والوں کو نقصان پہنچتا ہو۔  لہذا اگر کسی غذائی چیز کی عام لوگوں کو ضرورت ہو اور اسے ذخیرہ کرنے کے نتیجے میں  وہ چیز آسانی سے نہ ملے جس کی وجہ سے عام لوگوں کو پریشانی لاحق ہو یا وہ اتنی مہنگی ہوجائے کہ عام لوگوں کے لیے عرفاً ضرر (نقصان) کا باعث ہو کہ عام لوگ اس کو پھر باآسانی خرید نہ سکتے ہوں ایسی صورت میں اس چیز کو ذخیرہ کرنا درست نہیں ہوگا۔اور اگر  کوئی شخص  ذخیرہ اندوزی  یا عام لوگوں کو ضرر پہنچانے کی نیت کے بغیر  غلہ خرید کر رکھ لیتا ہے اور مارکیٹ میں وہ غلہ مناسب قیمت پر مل رہا ہے تو یہ ممنوع ذخیرہ اندوزی میں شامل نہیں ہوگا۔اسی طرح اگر کوئی بڑا شہر ہے کہ جس میں کوئی شخص غلہ وغیرہ لے کر محفوظ  کرلیتا ہے اور اس کے غلہ ذخیرہ کرنے سے لوگوں کو نقصان نہیں پہنچتا تو اس کے لیے ایسا کرنا جائز ہوگا۔نیز مذکورہ شرائط مفقود ہونے کی صورت میں (یعنی غذا اور غلہ کے علاوہ)  دیگر اشیاء کو خرید کر رکھ لینا بھی ممنوعہ ذخیرہ اندوزی میں داخل نہیں ہے۔الدر المختار وحاشية ابن عابدين (رد المحتار) (6/ 398):"(و) كره (احتكار قوت البشر) كتبن وعنب ولوز (والبهائم) كتبن وقت (في بلد يضر بأهله) لحديث «الجالب مرزوق والمحتكر ملعون» فإن لم يضر لم يكره. (قوله: وكره احتكار قوت البشر) الاحتكار لغةً: احتباس الشيء انتظارا لغلائه والاسم الحكرة بالضم والسكون كما في القاموس، وشرعاً: اشتراء طعام ونحوه وحبسه إلى الغلاء أربعين يوماً لقوله عليه الصلاة والسلام: «من احتكر على المسلمين أربعين يوما ضربه الله بالجذام والإفلاس». وفي رواية: «فقد برئ من الله وبرئ الله منه». قال في الكفاية: أي خذله والخذلان ترك النصرة عند الحاجة اهـ وفي أخرى: «فعليه لعنة الله والملائكة والناس أجمعين، لايقبل الله منه صرفاً ولا عدلاً». الصرف: النفل، والعدل الفرض، شرنبلالية عن الكافي وغيره. وقيل: شهراً. وقيل: أكثر. وهذا التقدير للمعاقبة في الدنيا بنحو البيع وللتعزير لا للإثم؛ لحصوله. وإن قلت: المدة وتفاوته بين تربصه لعزته أو للقحط والعياذ بالله تعالى! در منتقى، مزيداً، والتقييد بقوت البشر قول أبي حنيفة ومحمد، وعليه الفتوى، كذا في الكافي، وعن أبي يوسف: كل ما أضر بالعامة حبسه، فهو احتكار، وعن محمد الاحتكار في الثياب، ابن كمال. (قوله: كتين وعنب ولوز) أي مما يقوم به بدنهم من الرزق ولو دخناً لا عسلاً وسمناً، در منتقى (قوله: وقت) بالقاف والتاء المثناة من فوق الفصفصة بكسر الفاءين وهي الرطبة من علف الدواب اهـ ح وفي المغرب: القت اليابس من الإسفست اهـ ومثله في القاموس، وقال في الفصفصة: بالكسر هو نبات فارسيته إسفست، تأمل (قوله: في بلد) أو ما في حكمه كالرستاق والقرية، قهستاني (قوله: يضر بأهله) بأن كان البلد صغيراً، هداية".فقط واللہ اعلم
                                                  
عنوان: پانچ بیٹیوں اور چار بیٹوں میں ترکہ کی تقسیم
سوال: پانچ  بہنیں اور چار بھائی اور والدہ یعنی امی کی وراثت  تقسیم کیسے ہوگی؟ گھر کی ٹوٹل قیمت  4300000  لاکھ ہے۔
جواب: صورتِ مسئولہ میں  اگر والد کا انتقال والدہ ہی کی زندگی میں ہوگیا ہے اور اب والدہ کا انتقال ہونے کے بعد والدہ کا ترکہ تقسیم کرنا ہے تو   مرحومہ کے ترکہ کی تقسیم کا شرعی طریقہ یہ ہے کہ  ترکہ  میں  اس کے  حقوقِ متقدمہ یعنی تجہیز و تکفین کے اخراجات نکالنے کے بعد،  اگر مرحومہ کے ذمہ کوئی قرض ہو تو  اس کو کل ترکہ میں سے ادا کرنے کے بعد، اگر مرحومہ نے کوئی جائز وصیت کی ہو تو اسے ایک تہائی ترکہ میں سے نافذ کرکے باقی کل منقولہ وغیر منقولہ ترکہ کو  13 حصوں  میں تقسیم کرکے مرحومہ کے ہر ایک بیٹے کو دو، دو حصے اور ہر ایک بیٹی کو ایک ایک حصہ ملے گا۔یعنی مثلًا 4300000 روپے میں سے مرحومہ کے ہر ایک بیٹے کو  661538.46 روپے اور ہر ایک بیٹی کو  330769.23 روپے ملیں گے۔اور اگر سوال کا مقصد یہ ہے کہ والد کا انتقال ہوا ہے اور ان کے ورثاء میں بیوہ اور پانچ بیٹیاں اور چار بیٹے موجود ہیں تو اس صورت میں  ترکہ کو  104 حصوں میں تقسیم کرکے  مرحوم کی بیوہ کو 13 حصے، مرحوم کے ہر ایک بیٹے کو 14، 14 حصے، اور ہر ایک بیٹی کو 7، 7 حصے ملیں گے۔یعنی  4300000 روپے میں سے مرحوم کی بیوہ کو  537500 روپے،  مرحوم کے ہر ایک بیٹے کو 578846.15 روپے، اور هر ايك بيٹي 289423.07 روپے مليں گے۔ فقط واللہ اعلم
                                                  
عنوان: وجود میں آنے سے قبل دکان کی خریداری اور بیع ختم ہونے کی صورت میں رقم کی واپسی کا حکم
سوال: آج سے تقریباً دو سال پہلے میں نے ایک دکان جو ابھی تک تیار نہیں ہوئی تھی 19 لاکھ روپے میں خریدی اور 16 لاکھ میں نے بائع کو دے دیئے اور باقی پیسے میں نے یہ شرط لگائی کہ جب دکان تیار ہوگی اور دکان کے کاغذات میرے قبضہ میں دو گے تو باقی پیسے آپ کو دے دوں گا۔اس کے بعد 6 مہینے تک میں اس کے پاس نہیں گیا، جب میں چھ مہینے کے بعد اس کے پاس گیا کہ اب دکان میرے حوالے کردو تو اس نے کہا کہ میرے اور میرے شریک دار کے درمیان کچھ معاملہ ہوا ہے جب وہ کلیئر ہوجائے گا تو دکان آپ کے حوالے کروں گا۔ اب تقریباً دو سال سے زائد کا عرصہ گزر چکا ہے، اب وہ دینے سے انکار کررہا ہے۔ میں نے اس سے کہا کہ اگر دکان نہیں دوگے تو آج کے حساب سے جو مارکیٹ کا ریٹ ہے دکان کی قیمت مجھے دے دو۔ تو وہ اس بات سے بھی انکاری ہے۔اب میرا سوال یہ ہے کہ  ہمارا یہ معاملہ جو ہم نے کیا ہے اس طرح سے بیع تام ہوئی ہے یا نہیں؟اب جب وہ دکان دینے سےانکار کررہا ہے اور میں دکان کی قیمت مانگ رہا ہوں تو مجھے کون سی قیمت ملے گی؟ وہی 16 لاکھ جو میں نے دیئے  ہیں یا آج کل جو ریٹ چل رہا ہے تقریبا 50 ،60 لاکھ وہ مجھے ملیں گے؟
جواب: واضح رہے کہ جس گھر یا دکان کا وجود نہ ہو محض نقشہ بناہو، یا مستقبل میں ان دکانوں کی تعمیر کا پلان ہو، ایسے گھر یا دکان کی بیع  شے معدوم (جس چیز کا فی الحال وجود نہیں) ہونے کی بنا پر  درست نہیں ہے۔ البتہ یہ صورت اختیار کی جاسکتی ہے کہ وجود میں آنے سے قبل گھر یا دکان وغیرہ کی حتمی خرید و فروخت کی بجائے وعدہ بیع کرلیاجائے، اور وعدۂ بیع کی صورت میں کچھ رقم ایڈوانس کے طور پر ادا کی جائے اور جب وہ گھر یا دکان وغیرہ  وجود میں آجائے، پھر مکمل طور پرخرید و فروخت کی بات کردی جائے۔لہذا صورتِ مسئولہ میں جو دکان تیار نہیں ہوئی تھی اس دکان کی حتمی خرید و فروخت کا معاملہ درست نہیں تھا، اگر آپ نے حتمی خرید و فروخت کے معاہدے کے تحت دکان کی کل قیمت میں سے 16 لاکھ روپے ادا کیے ہیں تو اب آپ اپنی اسی رقم یعنی 16 لاکھ روپے کے حق دار ہیں، اور بائع پر لازم ہے کہ آپ کو آپ کی مذکورہ رقم 16 لاکھ روپے واپس کردے۔ اس سے زائد رقم وصول کرنا درست نہیں ہے۔ فقط واللہ اعلم
                                                  
عنوان: سونے کے کاروبار میں پالش/ چھیجٹ (Wastage) کی مد میں متعین رقم لینا
سوال: سونے کے کاروبار میں مروجہ طریقہ کار ایسا ہے کہ سونے کا زیور بیچتے وقت بل میں پالش کے نام پر سونے کی ایک مقدار اور بنوائی کی قیمت گاہک سے سونے کے زیور کی مقدار سے زائد وصول کی جاتی ہے۔ سونے کی زائد مقدار کو کاٹ یا چھج کا نام دیا جاتا ہے جو کہ زرگر اور بنانے والے کے درمیان بلحاظ فیصد وزن طے شدہ ہوتی ہے۔ اور اس کی رقم زیور خریدنے والے سے وصول ہوتی ہے، یہ مقدار 600 ملی گرام فی تولہ اوسطًا ہوتی ہے۔ گاہک کو دونوں چیزیں الگ سے بتا کر زائد رقم وصول کی جاتی ہے۔ ایسی ترتیب میں کاروبار کرنا اور ایسے حاصل ہونے والی رقم کو منافع سمجھنا جائز ہے؟نیز ایسے کاروبار میں بطور تیسری پارٹی انویسٹ کرنا جائز ہے؟ جب کہ انویسٹمنٹ فریقین کے درمیان طے شدہ رقم یا سونے کی مقدار کی صورت میں طے شدہ وقت کے لیے ہو۔ انویسٹ کی جانے والی رقم یا سونا انویسٹ کرنے والے کی مرضی کے زیور کی کیٹگری میں ہوتی ہے۔ مطلب کسی ایک دو یا زائد قسم کے زیور میں جیسے انگوٹھی، ٹاپس ہار وغیرہ۔ حاصل ہونے والے منافع کا 25 فیصد متعلقہ کیٹگری کا سونا فروخت ہونے کی صورت میں انویسٹر کی رقم کی فیصدی کے لحاظ سے انویسٹر کو بھیجا جاتا ہے۔ انویسٹر کو ہر ماہ منافع اسی چیز میں ادا ہوتا ہے جس میں انویسٹمنٹ ہو۔ مطلب سونے یا رقم میں۔ طے شدہ وقت ختم ہونے پر انویسٹر کو اس کا انویسٹ کیا گیا سونا یا رقم پوری پوری واپس کر دی جاتی ہے۔
جواب: 1-  سونے کا زیور بناتے وقت مختلف مرحلوں میں سونے کے کچھ نہ کچھ ذرات ضائع ہوتے ہیں، جسے اردو میں  ”چھیجت“  ہے،  انگریزی میں "Wastage" اور عربی میں "ضیاع" کہتے ہیں، اور عام مارکیٹ میں اس کو  ”پالش“ کا نام دیا جاتا ہے  اور  زیور بنانے کے عمل میں یہ کم اور زیادہ ہوسکتا ہے،   زیور کی خریداری پر سونار کا گاہک سے  اس  کو لینے  کا حکم یہ ہے:       سونے کا ہر زیور فروخت کرتے وقت گاہک سے فی تولہ پر مقرر کردہ  ”چھیجت“ لینا جائز نہیں ہے، اس لیے  اگر زیور بنانے کے لیے سونا  گاہک نے خود لاکر دیا ہے اور وہ دکان دار کو بنوانے کے لیے دے رہا ہے تو اس صورت میں یہ   ”اجارہ“ کا معاملہ ہے، اس میں جو ”چھیجت“  لگے گی وہ گاہک ہی کی ذمہ داری ہوگی، چاہے کم ہو یا زیادہ ہو، اور دکان دار  مزدور ہے، بنانے والا ہے، اس کو اپنے کام کی اجرت ملے گی،  اس صورت میں ”چھیجت“ کو مزدوری کا جز نہیں بنایا جاسکتا، کیوں کہ اس کی مقدار مجہول ہوتی ہے۔        اور اگر سونا دکان دار کا  ہو تو  اس صورت میں اگر وہ گاہک کو سونے کی قیمت، مزدوری اور ”چھیجت“ کی متعین رقم لگاکر بل بناکر دے رہا ہے تو اگر   ”چھیجت“ کی اتنی ہی قیمت لکھی ہے جتنی ”چھیجت“ بنواتے وقت آئی ہے تب تو یہ جائز ہے،  لیکن اگر ایک مقرر کردہ ”چھیجت“ بل میں لکھی ہے، حال آں  کہ  وہ اس سے کم لگی ہو تو  جھوٹ اور دھوکا دہی ہوگی جو کہ جائز نہیں ہے، اس صورت میں بل میں یہ سب تفصیل لکھے بغیر مطلقًا اس زیور کی جو قیمت بنتی ہے وہ ہی گاہک کو بتاکر بیچا جائے تو یہ جائز ہوگا۔       2- اگر مذکورہ  تفصیل کے مطابق انویسٹمنٹ کی جائے اور سونے کے کاروبار میں دیگر شرعی پہلوؤں کی رعایت کی جائے تو اس کاروبار میں انویسٹ کرنا جائز ہوگا، لیکن فریقین میں نفع  کا  فیصد متعین ہونا ضروری ہوگا، اگر انویسٹ میں اصل سرمایہ کا  فیصد   طے کیا جائے تو یہ صورت جائز نہیں ہوگی۔فتاوی عالمگیری میں ہے:’’ومن شرائط الإجارة ... ومنها أن تكون الأجرة معلومة. ومنها أن لا تكون الأجرة منفعة هي من جنس المعقود عليه كإجارة السكنى بالسكنى والخدمة بالخدمة“.(4/ 411،  کتاب الاجارۃ، الباب الأول تفسير الإجارة وركنها وألفاظها وشرائطها، ط: رشیدیہ)بدائع الصنائع  میں ہے:"(ومنها) : أن يكون الربح جزءًا شائعًا في الجملة، لا معينًا، فإن عينا عشرةً، أو مائةً، أو نحو ذلك كانت الشركة فاسدةً؛ لأن العقد يقتضي تحقق الشركة في الربح والتعيين يقطع الشركة لجواز أن لايحصل من الربح إلا القدر المعين لأحدهما، فلايتحقق الشركة في الربح".(6/ 59، کتاب الشرکة، فصل في بيان شرائط جواز أنواع الشركة، ط: سعید)فقط والله اعلم
                                                  
عنوان: سالانہ فکس منافع پر کاروبار کرنا
سوال: کیا سالانہ فکس منافع پر کاروبار کرنا ٹھیک ہے؟ ایک کمپنی نقصان کی صورت میں بھی منافع فکس دے کر انویسٹ کر رہی ہے۔
جواب: سالانہ فکس منافع پر انویسمنٹ لینا اور دینا شرعًا جائز نہیں ہے۔بدائع الصنائع في ترتيب الشرائع (6/ 59):"(ومنها) : أن يكون الربح جزءا شائعا في الجملة، لا معينا، فإن عينا عشرة، أو مائة، أو نحو ذلك كانت الشركة فاسدةً؛ لأن العقد يقتضي تحقق الشركة في الربح والتعيين يقطع الشركة لجواز أن لايحصل من الربح إلا القدر المعين لأحدهما، فلايتحقق الشركة في الربح."فقط واللہ اعلم
                                                  
عنوان: حجام کو دکان کرائے پر دینے کا حکم
سوال: کیا حجام کو دکان کرائے پر دینا جائز ہے؟
جواب: حجام کو دکان کرائے پر دینے کا حکم جاننے سے پہلے حجام کی اپنی اجرت کا حکم جان لینا چاہیے، چنانچہ حجامت میں جو کام حرام ہیں، یعنی داڑھی مونڈنا یا مشت سے کم کرنا یا حُسن کی غرض سے بھنویں بنانا، ان کاموں کی اجرت بھی حرام ہے، اور جو کام جائز ہیں جیسے سر کے بال کاٹنا یا ایک مشت سے زائد ڈاڑھی کو  شرعی طریقے پر درست کرنا، ان کاموں کی اجرت بھی حلال ہے، البتہ جس طرح خلافِ شرع بال (مثلاً: سر کے کچھ حصے کے بال چھوٹے اور کچھ کے بڑے) رکھنا ممنوع ہے، اسی طرح خلافِ شرع بال کاٹنے کی اجرت بھی حلال طیب نہیں۔اب حجام کو دکان کرایہ پر دینے کا حکم یہ ہے کہ اگر حجام اس دکان میں افعالِ ممنوعہ  کرتا ہو تو اس کو کرایہ پر دکان دینا مکروہ ہو گا، مالکِ دکان کو  چاہیے کہ حجام کو اس کا پابند کرے کہ وہ اس دکان میں غیر شرعی کام نہ کرے،  ورنہ کسی اور نیک حجام کو دکان کرائے پر دے، اپنی دکان کو ناجائز کام کے لیے استعمال نہ ہونے دے۔’’لابأس بأن یواجر المسلم داراً من الذمي لیسكنها، فإن شرب فیها الخمر أو عبد فیها الصلیب أو أدخل فیها الخنازیر لم یلحق للمسلم أثم في شيءٍ من ذلك؛ لأنه لم یوجرها لذلك والمعصیة في فعل المستاجر دون قصد رب الدار فلا إثم علی رب الدار في ذلك‘‘. (المبسوط ج : ۱۶ ص: ۳۰۹)فقط واللہ اعلم
                                                  
عنوان: پینشن کا حق دار
سوال: ایک سرکاری ملازم کی پینشن میں کون کون حق دار ہوتا ہے؟ جب کہ وہ سرکاری ملازم خود اور اس کی بیوی اور بچے زندہ ہیں، نیز سرکاری ملازم کی والدہ اور بھائی بھی زندہ ہیں۔
جواب: واضح رہے کہ پینشن  کی رقم  ادارے کی طرف سے عطیہ اور انعام ہوتی ہے، جب تک   ملازم زندہ ہوتا  ہے، پینشن کی رقم اس کے لیے ہدیہ اور انعام ہو تی ہے،  وفات کے بعد بعض اوقات مرنے والے کے نامزد کردہ شخص کو  بعض دفعہ   ادارے کی پالیسی کے مطابق  نامزد شخص کو  دی جاتی ہے۔لہذا صورتِ مسئولہ میں جب تک مذکورہ سرکاری ملازم زندہ ہے، پینشن کی رقم ادارے کی طرف سے   اس کے لیے ہدیہ اور انعام ہوگی اور اسی کی  ملکیت ہوگی اور جس شخص کو  بھی یہ ملازم اپنی وفات کے بعد پینشن کی رقم کے لیے نامزد کرے گا، پھر  ادارہ اس کے نامزد کردہ شخص کو یا اپنے ضابطہ کے مطابق جس   شخص کے لیے بھی پینشن  جاری کرے گا وہی اس کا حق دار اور مالک ہوگا ۔وفي المجلة :"مادة 837  تنعقد  الهبة  بالإيجاب  والقبول  وتتم بالقبض." (ص: 162ط:كارخانه تجارت كتب)امداد الفتاوی میں ہے:’’چوں کہ میراث مملوکہ اموال میں جاری ہوتی ہے اور یہ وظیفہ محض تبرع و احسانِ سرکار ہے، بدون قبضہ کے مملوک نہیں ہوتا، لہذا آئندہ جو وظیفہ ملے گا اس میں میراث جاری نہیں ہوگی، سرکار کو اختیار ہے جس طرح چاہے تقسیم کردے‘‘۔(4/343، کتاب الفرائض، عنوان: عدم جریان میراث در وظیفہ سرکاری تنخواہ، ط: دارالعلوم)’’احکامِ میت‘‘ میں ہے:’’پینشن جب تک وصول نہ ہوجائے ملک میں داخل نہیں ہوتی، لہٰذا میت کی  پینشن کی جتنی رقم اس کی موت کے بعد وصول ہو وہ ترکہ میں شمار نہ ہوگی، کیوں کہ ترکہ وہ ہوتا ہے جو میت کی وفات کے وقت اس کی ملکیت  میں ہو، اور یہ رقم اس کی وفات تک اس کی ملکیت میں نہیں آئی تھی؛ لہٰذا ترکہ میں جو چار حقوق واجب ہوتے ہیں وہ اس رقم میں واجب نہیں ہوں گے، اور میراث بھی اس میں جاری نہ ہوگی، البتہ حکومت (یا وہ کمپنی جس سے پینشن ملی ہے) جس کو یہ رقم دے دے گی وہی اس کا مالک ہوجائے گا؛ کیوں کہ یہ ایک قسم کا انعام ہے، تنخواہ یا  اجرت نہیں، پس اگر حکومت یا کمپنی  یہ رقم میت کے کسی ایک رشتہ دار کی ملکیت کردے تو وہی اس کا تنہا مالک ہو گا  اور اگر سب وارثوں کے واسطے دے تو سب وارث آپس میں تقسیم کرلیں گے۔۔۔‘‘ الخ(ص:۱۵۳، ۱۵۴ ،ط: ادارۃ المعارف) فقط واللہ اعلم
                                                  
عنوان: کریڈٹ کارڈ کے استعمال کا شرعی حکم
سوال: بینک کا کریڈٹ کارڈ استعمال کرنا شرعی لحاظ سے کیسا ہے؟ رہنمائی فرمائیں!
جواب: کریڈٹ کارڈبنوانا اور اس کا استعمال درست نہیں ہے، اس لیے کہ کسی  معاملے کے حلال وحرام ہونے  کی بنیاد درحقیقت وہ معاہدہ ہوتا ہے جو فریقین کے درمیان طے پاتا ہے، کریڈٹ کارڈ لینے والا کریڈٹ کارڈ جاری کرنے والے اداروں کے ساتھ یہ معاہدہ کرتا ہے کہ اگر مقررہ مدت میں لی جانے والی رقم واپس نہ کر سکا تو ایک متعین شرح کے ساتھ جرمانہ کے نام پر سود ادا کروں گا۔ شریعت میں  جس طرح سود لینا حرام ہے، اسی طرح اس کا معاہدہ کرنا بھی شرعاً حرام ہے۔ اس بنیاد پر بالفرض اگر کریڈٹ کارڈ لینے والا شخص لی گئی رقم مقررہ مدت میں واپس بھی کردے تو معاہدہ سودی ہونے کی وجہ سے اصولی طور پر کریڈٹ کارڈ کا بنوانا اور استعمال ناجائز ہے  اور اگر مقررہ مدت کے بعد سود کے ساتھ رقم واپس کرتا ہے تو اس کے ناجائز ہونے میں کسی قسم کا شبہ نہیں ہے، اس لیے ادائیگی کی صورت کوئی بھی ہو اس سے قطع نظر نفسِ معاہدہ کے سودی ہونے کی وجہ سے کریڈٹ کارڈ بنوانا اور اس کا کسی بھی کام میں استعمال کرنا  ناجائز ہے۔فتاوی شامی میں ہے:"وفي الأشباه: كلّ قرض جرّ نفعًا حرام، فكره للمرتهن سكنى المرهونة بإذن الراهن.(قوله: كلّ قرض جر نفعًا حرام) أي إذا كان مشروطًا كما علم مما نقله عن البحر.ثم رأيت في جواهر الفتاوى إذا كان مشروطًا صار قرضًا فيه منفعة وهو ربا وإلا فلا بأس به اهـ ما في المنح ملخصًا وتعقبه الحموي بأن ما كان ربًا لايظهر فيه فرق بين الديانة والقضاء على أنه لا حاجة إلى التوفيق بعد الفتوى على ما تقدم أي من أنه يباح."(مطلب كلّ قرض جر نفعًا حرام، ج:5،ص:166،ط:ایچ ایم سعید)الأشباہ والنظائر میں ہے:"ماحرم فعله حرم طلبه".(القاعدة الرابعة عشر،ج:1،ص:348،ط:مکتبه علمیه)فقط واللہ اعلم
                                                  
عنوان: کمیٹی کا حکم اور کمیٹی ڈالنے والے کا پہلے کمیٹی لینا
سوال: بچت کمیٹی سے متعلق معلومات کرنی ہے، کیا کمیٹی ڈالنے والا پہلے کمیٹی لے سکتا ہے؟ اور بچت کمیٹی کی شرعی حیثیت کیا ہے؟
جواب: مروجہ بی سی (کمیٹی) میں تمام شرکاء برابر رقم جمع کرائیں، اور انہیں برابر رقم دی جائے اورتمام شرکاء اخیرتک شریک رہیں (ایسانہ ہوکہ جس کی کمیٹی نکلتی جائے وہ بقیہ اقساط سے بری الذمہ ہوتا جائے) اور بولی لگا کر فروخت نہ کی جائے تو اس طرح کی بی سی (کمیٹی) ڈالنا جائزہے۔اگر اس میں غلط شرائط لگائی جائیں، مثلاً: کسی کو کم، کسی کو زیادہ دینے کی شرط یا بولی لگاکر فروخت کی جائے یا جس کی کمیٹی نکلتی جائے وہ بقیہ اقساط سے بری الذمہ قرار پائے تو یہ صورتیں جائز نہیں ہیں،  بعض صورتیں سود  اور بعض جوے  اور سود کے زمرے میں داخل ہوں گی۔اسی طرح یہ بھی ضروری ہے کہ ہر شریک کو ہر وقت بطورِ قرض دی ہوئی اپنی رقم واپس لینے کے مطالبہ کا پورا حق ہو، اس پر جبر نہ ہو۔تمام شرکاء  کی باہمی رضامندی سے اگر ابتداءً یہ طے ہوجائے کہ پہلی کمیٹی منتظم لے گا تو اس میں کوئی حرج نہیں ہے۔ فقط واللہ اعلم
                                                  
عنوان: قتلِ خطا کے حکم میں پیدا ہونے والے بظاہر تعارض کا دفع
سوال: جامعہ کی ویب سائٹ پر ایک مسئلہ دیکھا "ایکسیڈنٹ میں قتل کا کیا حکم ہے؟"  اسی طرح ایک دوسرا مسئلہ بھی اسی سے متعلق دیکھا " کفارہ قتل کے ساٹھ روزے بیماری کی وجہ سے نہ رکھ سکتا ہو تو کیا کرے؟" دونوں فتاویٰ کو دیکھا تو بظاہر تعارض نظر آیا، ایک فتویٰ میں کفارہ کی بجائے فدیہ کا حکم نہیں لگایا گیا ہے، بلکہ اس کی نفی کی گئی ہے، جو بندہ کے ناقص علم کے مطابق قواعد اور دلیل کے مطابق ہے، جب کہ دوسرے فتویٰ میں فدیہ یا وصیت کا کہا گیا ہے؛ اس لیے دونوں فتاویٰ کا محمل کیا ہے یا کوئی توجیہ و تطبیق ہو جو خلجان دفع کرنے کا سبب بنے۔ وضاحت کر کے عند اللہ ماجور ہوں!مذکورہ دونوں فتاوی مندرجہ ذیل ہیں:1:ایکسیڈنٹ میں قتل کا کیا حکم ہے؟سوالایکسیڈنٹ میں قتل کا کیا حکم ہے؟ نیز کفارہ میں روزوں کے بدلے فدیہ دیا جاسکتا ہے؟جوابڈرائیور اگر غلطی سے غیر عمدی طور پر ایکسیڈنٹ کے ذریعہ اپنی سواری کے علاوہ کسی دوسرے کو قتل کردے تو یہ قتلِ خطا ہے اور  اس کی وجہ سے کفارہ اور دیت دونوں لازم ہوں گے  (بشرط یہ کہ ایکسیڈنٹ ڈرائیور کی غلطی کی وجہ سے ہوا ہو)۔کفارے کے طور پر اس ڈرائیور کو مسلسل ساٹھ روزے رکھنے پڑیں گے، البتہ دیت کی ادائیگی اس ڈرائیور کی "عاقلہ" کے ذمہ ہے۔ عاقلہ سے مراد وہ جماعت، تنظیم یا کمیونٹی ہے جس کے ساتھ اس ڈرائیور کا تناصر (یعنی باہمی تعاون) کا تعلق ہو، یہ دیت تین سال میں ادا کی جائے گی، سونے کی صورت میں اگر دیت ادا کی جائے تو دیت کی مقدار ایک ہزار دینار اور درہم  کے اعتبار سے دس ہزار (۱۰،۰۰۰ ) درھم ہے جس کا اندازا   جدید پیمانے سے  30.618  کلوگرام چاندی یا اس کی قیمت ہے۔کفارے  میں مسلسل ساٹھ روزے رکھنا قاتل پر لازم ہو گا،  کفارہ کے روزے میں اگرمرض کی وجہ سے تسلسل باقی نہ رہے تو از سر نو رکھنے پڑیں گے، ہاں! عورت کے حیض کی وجہ سے تسلسل ختم نہیں ہوگا، یعنی اگر کسی عورت سے قتل ہو گیا   اور وہ 60 روزے کفارہ میں رکھ رہی ہے تو   60 روزے رکھنے کے دوران ماہ واری کے آنے سے کوئی فرق نہیں پڑے گا، وہ ماہ واری سے فراغت کے بعد 60 روزوں کو جاری رکھے گی۔اور کفارہ میں روزے رکھنا ہی لازم ہو گا، ساٹھ مسکینوں کو کھانا کھلانے کا اس میں حکم نہیں ہے۔ فقط واللہ اعلم2- کفارہ قتل کے ساٹھ روزے بیماری کی وجہ سے نہ رکھ سکتا ہو تو کیا کرے؟سوال2:قتل جاری مجرای خطا میں بندہ اگر 60 روزے مستقل بیماری کی وجہ سے نہ رکھ سکتا ہو تو پھر کیا کفارہ ہے؟جوابصورتِ  مسئولہ میں صحت ملنے کا انتظار کرے اور تاخیر پر استغفار کرتا رہے، اگر موت تک کفارے کے روزے رکھنے کی طاقت میسر نہ آسکے تو ان کے فدیہ کی ادائیگی کی وصیت کرجائے، نیز اگر مذکورہ شخص شیخِ  فانی ہو  یا ایسے کسی مرض مبتلا  ہو  جس سے صحت کی امید  نہ رہی ہو  تو  ایسی صورت میں وہ روزوں کا فدیہ اپنی حیات میں ادا کر سکتا ہے۔ فقط واللہ اعلم
جواب: بصورتِ مسئولہ قتلِ خطاء کا کفارہ یہ ہے کہ قاتل پر دو مہینے مسلسل  روزے رکھنا لازم ہے، اور کفارہ میں روزے کے بجائے کسی دوسرے متبادل (فدیہ) پر عمل نہیں کیا جاسکتا، تاہم اگر قاتل کسی عذر مثلاً کسی دائمی بیماری یا بڑھاپے  کی وجہ سے روزے رکھنے کی طاقت نہ رکھے تو استغفار کرتا رہے، اگر موت تک کفارے کے روزے رکھنے کی طاقت ہی میسر نہ آسکے تو ان کے فدیہ کی ادائیگی کی وصیت کرجائے۔   کتبِ فقہ و فتاویٰ کی مراجعت سے یہی بات معلوم ہوتی ہے۔سوال میں ذکر کردہ دوسرے جواب میں غیر مظان کے ایک فقہی جزئیے کی بنا پر تسامح ہوگیا تھا، سائل کی طرف سے توجہ دلانے پر کتبِ فقہ و فتاویٰ کی مراجعت کی گئی، کافی غور و خوض  اور تحقیق کے بعد اسی نتیجے پر پہنچے کہ شیخِ فانی یا دائمی مریض کو کفارے میں لازم روزوں  کا فدیہ ادا کرنے کی اجازت نہیں ہے، البتہ موت تک بھی روزے نہ رکھ سکے تو اپنے بعد فدیہ ادا کرنے کی وصیت کردینی چاہیے۔ اور سوال میں ذکر کردہ پہلا جواب درست ہے۔سائل کی طرف سے توجہ دلانے پر ادارہ شکر گزار ہے، اس کے ساتھ ہی سابقہ جواب میں موجود تسامح کو حذف کردیا گیا ہے۔حاشية الطحطاوي على مراقي الفلاح شرح نور الإيضاح  میں ہے:"قوله: "لاتجب عليه الفدية"؛ لأنه يخالف غيره في التخفيف لا في التغليظ، كذا في الشرح. و قال في الدر في وجوب الفدية على الفاني: إذ الصوم أصل بنفسه، و خوطب بأدائه حتى لو لزمه الصوم لكفارة يمين أو قتل ثم عجز لم تجز الفدية؛ لأن الصوم هنا بدل عن غيره."( كتاب الصوم، فصل في العوارض، ٦٨٨، ط: دار الكتب العلمية بيروت - لبنان)الدر المختار مع حاشية ابن عابدين  میں ہے:"(وللشيخ الفاني العاجز عن الصوم الفطر ويفدي) وجوبًا ولو في أول الشهر وبلا تعدد فقير كالفطرة لو موسرًا وإلا فيستغفر الله، هذا إذا كان الصوم أصلًا بنفسه وخوطب بأدائه، حتى لو لزمه الصوم لكفارة يمين أو قتل ثم عجز لم تجز الفدية؛ لأن الصوم هنا بدل عن غيره، (قوله: حتى لو لزمه الصوم إلخ) تفريع على مفهوم قوله: أصلًا بنفسه، وقيد بكفارة اليمين والقتل احترازًا عن كفارة الظهار والإفطار إذا عجز عن الإعتاق لإعساره وعن الصوم لكبره، فله أن يطعم ستين مسكينًا لأن هذا صار بدلًا عن الصيام بالنص والإطعام في كفارة اليمين ليس ببدل عن الصيام بل الصيام بدل عنه، سراج. وفي البحر عن الخانية وغاية البيان: وكذا لو حلق رأسه وهو محرم عن أذى ولم يجد نسكا يذبحه ولا ثلاثة آصع حنطة يفرقها على ستة مساكين وهو فان لم يستطع الصيام فأطعم عن الصيام لم يجز لأنه بدل (قوله: لم تجز الفدية) أي في حال حياته بخلاف ما لو أوصى بها، كما مر تحريره."( كتاب الصوم، فصل في العوارض المبيحة لعدم الصوم، ٢ / ٤٢٧، ط: دار الفكر)فتاوی شامی میں ہے:"(وكفارتهما) أي الخطأ وشبه العمد (عتق قن مؤمن فإن عجز عنه صام شهرين ولاء ولا إطعام فيهما) إذ لم يرد به النص والمقادير توقيفية."(كتاب الديات، ج:6، ص:574، ط:ايج ايم سعيد)فقط والله أعلم
                                                  
عنوان: غیر مسلم کا گھر اور اس کی پوجا والا کمرہ ڈیزائن کرنا اور اس کی اجرت لینا
سوال: میرا کام ڈیزائننگ وغیرہ سے متعلق ہے، میرے پاس ایک غیر مسلم کے گھر  کا کام ہے، اس کا پورا ڈیزائن وغیرہ بنانا ہے اور اس میں پوجا کرنے کے لیے کمرے کا ڈیزائن بھی بنانا ہے،  میرے لیے اس میں شرعی حکم کیا ہے؟
جواب: صورتِ مسئولہ میں غیر مسلم کا گھر ڈیزائن کرنا جائز ہے، اور اس کی آمدنی بھی جائز ہے، لیکن اس گھر میں خاص پوجا کرنے والے کمرے کو پوجا کے مخصوص طرز پر  ڈیزائن کرنا  چوں کہ  گناہ کے کام پر تعاون کا سبب بنے گا، اور  گناہوں کے کام میں دوسرے کا تعاون کرنا  بھی  گناہ ہے،   اس لیے اس پوجا والے کمرے کا ڈیزائن کرنا اور اس کی اجرت لینا جائز نہیں ہے۔الدر المختار وحاشية ابن عابدين (رد المحتار) (6 / 391):"(و) جاز تعمير كنيسة و (حمل خمر ذمي) بنفسه أو دابته (بأجر)  لا عصرها؛ لقيام المعصية بعينه.(قوله :  وحمل خمر ذمي) قال الزيلعي: وهذا عنده، وقالا: هو مكروه " لأنه عليه الصلاة والسلام «لعن في الخمر عشرة وعد منها حاملها» وله أن الإجارة على الحمل و هو ليس بمعصية، ولا سبب لها وإنما تحصل المعصية بفعل فاعل مختار، وليس الشرب من ضرورات الحمل، لأن حملها قد يكون للإراقة أو للتخليل، فصار كما إذا استأجره لعصر العنب أو قطعه والحديث محمول على الحمل المقرون بقصد المعصية اهـ زاد في النهاية وهذا قياس وقولهما استحسان، ثم قال الزيلعي: وعلى هذا الخلاف لو آجره دابة لينقل عليها الخمر أو آجره نفسه ليرعى له الخنازير يطيب له الأجر عنده وعندهما يكره.وفي المحيط لايكره بيع الزنانير من النصراني والقلنسوة من المجوسي، لأن ذلك إذلال لهما وبيع المكعب المفضض للرجل إن ليلبسه يكره، لأنه إعانة على لبس الحرام وإن كان إسكافاً أمره إنسان أن يتخذ له خفا على زي المجوس أو الفسقة أو خياطا أمره أن يتخذ له ثوبا على زي الفساق يكره له أن يفعل لأنه سبب التشبه بالمجوس والفسقة اهـ."فقط واللہ اعلم
                                                  
عنوان: جس سٹور میں حرام اشیاء فروخت ہوتی ہوں اس میں نوکری کرنا
سوال: کیا اس بات کی اجازت ہے کہ آدمی ایسے ہارڈویئر سٹور میں کام کرے جہاں اس کو عورتوں کی تصاویر، جانوروں کی غذا جو حرام سے بنی ہوئی ہو، سور کے بالوں کے برش اور کرسمس کے موقع پر کرسمس کا درخت، کرسمس کی لائٹیں، پوسٹ کارڈ، اور اس طرح کی دیگر اشیاء خریداروں کو دینی ہوں؟
جواب: واضح رہے کہ عورتوں کی تصاویر، کھانے کی حرام اشیاء، چاہے جانوروں کے لیے ہی کیوں نہ ہوں، سور کے بالوں سے بنے ہوئے برش اور کرسمس سے متعلقہ اشیاء کی فروخت معصیت اور گناہ ہے، اور گناہ پر اجرت لینا جائز نہیں ہے؛ لہذا سائل کے لیے ایسے سٹور پر جہاں ان اشیاء کی خرید  و فروخت یا کسی بھی قسم کی حرام اشیاء کی خرید و فروخت ہوتی ہو نوکری کرنا جائز نہیں ہے، اور حاصل ہونی والی اجرت بھی حلال نہیں ہے۔المحيط البرهاني في الفقه النعماني میں ہے:"وإذا استأجر رجل من أهل الذمة مسلماً يضرب لهم الناقوس فإنه لا يجوز لما ذكرنا، وإذا استأجر مسلماً ليحمل له خمراً ولم يقل ليشرب، أو قال ليشرب جازت الإجارة في قول أبي حنيفة خلافاً لهما، وكذلك إذا استأجر الذمي بيتاً من مسلم ليبيع فيه الخمر، جازت الإجارة في قول أبي حنيفة خلافاً لهما."(کتاب الإجارۃ،  فصل خامس عشر ج نمبر ۷ ص نمبر ۴۸۲،دار الکتب العلمیۃ)المحيط البرهاني في الفقه النعماني میں ہے:"ولو استأجر مسلماً ليرعى له خنازير يجب أن تكون على الخلاف كما في الخمر ولو استأجره ليبيع له ميتة لم يجز؛ لأن بيع الميتة لا تجوز في دين من الأديان لأنه لا ثمن لها، وإذا لم يجز بيعه فقد استأجر على فعل ليس في وسعه تحصيله بحال."(کتاب الإجارۃ، فصل خامس عشر ج نمبر ۷ ص نمبر ۴۸۳، دار الکتب العلمیة)فقط اللہ اعلم
                                                  
عنوان: پرپال کمپنی سے پیسے کمانا
سوال: پرپال کمپنی میں جس چیز کے ایڈ دیے جاتے ہیں، اس چیز کو 80 فیصد لوگ لیتے ہیں اور ان اشتہارات میں ایسی کوئی چیز نہیں ہوتی جو اسلام میں ممنوعہ قرار دی گئی ہو۔ نیز پرپال میں نفع نقصان بھی ہوتا ہے۔ اس کے بارے میں شرعی رہنمائی کریں!
جواب: پرپال کمپنی  کے ذریعہ پیسے کمانا جائز نہیں ہے۔کمپنی کے متعلق صحیح تفصیل  کے لیے درج ذیل لنک میں فتوی ملاحظہ کریں:پرپال (prpal) کے بارے میں تفصیلفقط واللہ اعلم
                                                  
عنوان: پے سلیش کمپنی سے پیسہ کمانا
سوال: پے سلیش کمپنی میں پیسے رکھ کر کاروبار کرنا کیسا ہے؟
جواب: پےسلیش (Payslash) کمپنی میں دو طریقوں سے پیسہ کمایا جا سکتا ہے:1-نیٹ ورک مارکیٹنگ۔2 -انویسٹمنٹ پیکج۔ان دونوں طریقوں سے پیسہ کمانا ناجائز ہے۔پہلے طریقہ  "نیٹ ورک مارکیٹنگ" (Network Marketing) یا ملٹی لیول مارکیٹنگ (Multi Level Marketing) میں بہت سےمفاسد پائے جاتے ہیں،  چند ایک کا یہاں ذکر کیا جاتا ہے:اس میں مصنوعات  بیچنا اصل مقصد نہیں ہوتا، بلکہ ممبر سازی کے ذریعے  کمیشن در کمیشن کاروبار چلانا  اصل مقصد ہوتا ہے جو  کہ جوئے کی ایک نئی شکل ہے۔  اس کی تفصیل یہ ہے کہ جیسے جوئے میں پیسے لگاکر  یہ امکان بھی ہوتا ہے کہ اسے کچھ نہ ملے اور یہ امکان بھی ہوتا ہے کہ اسے بہت سارے پیسے مل جائیں، اسی  طرح نیٹ ورک مارکیٹنگ میں  کام کرنے میں یہ امکان بھی ہے کہ کچھ نہ ملے  اور یہ امکان بھی ہے کہ بہت سے پوائنٹس مل جائیں۔نیز شرعی طور پر دلال (ایجنٹ) کو اپنی دلالی کی جو اجرت (کمیشن) ملتی ہے وہ کسی اور کی محنت کے ساتھ مشروط نہیں ہوتی، لیکن مذکورہ کمپنی کے ممبر کی اجرت دوسرے  ما تحت ممبران کی محنت پر مشروط ہوتی ہے جو کہ  شرعاً درست نہیں؛       لہذا نیٹ ورک مارکیٹنگ کے ساتھ منسلک ہونا اور دوسروں کو اس میں شامل کراکے کمیشن وصول کرنا ناجائز ہے۔دوسرا طریقہ انوسٹمنٹ پیکج میں پیسہ کمانے کے جواز کے لیے منجملہ شرائط کے ایک شرط یہ ہوتی ہے کہ منافع متعین نہ ہو اور مذکورہ کمپنی میں انوسٹمنٹ پیکج کے اعتبار سے منافع متعین ہوتا ہے، اس وجہ سے مذکورہ طریقہ سے بھی پیسہ کمانا جائز نہیں۔خلاصہ یہ کہ پےسلیش (Payslash) کمپنی  میں مذکورہ دونوں طریقوں سے پیسہ کمانا جائز نہیں۔ فقط واللہ اعلم
                                                  
عنوان: پرپال کمپنی میں پیسے کمانا
سوال: کیا پرپال کمپنی میں پیسے کمانا حرام ہے؟
جواب: prpal   کمپنی کی ویب سائٹ پر اس کا طریقہ کار دیکھا گیا۔  اس طریقہ کار پر کام کرکے پیسہ کمانا درج ذیل وجوہات کی بنا پر ناجائز ہے:1- اس میں ایسے لوگ اشتہارات کو دیکھتے ہیں جن کا یہ چیزیں لینے کا کوئی ارادہ ہی نہیں، بائع کو ایسے دیکھنے والوں کی تعداد میں اضافہ دکھانا جو کہ کسی طرح بھی خریدار نہیں، یہ بیچنے والے کے ساتھ  ایک قسم کا دھوکا ہے۔2-  جان دار کی تصویر  کسی بھی طرح کی ہو بلا ضرورت  اس کا دیکھنا جائز نہیں؛ لہذا اس پر جو اجرت  لی جائے گی وہ بھی جائز نہ ہوگی۔3- ان اشتہارات میں  خواتین کی تصاویر بھی ہوتی ہیں جن کا دیکھنا بدنظری کی وجہ سے مستقل گناہ ہے۔ 4- نیز اس معاملے میں جس طریق پر اس سائٹ کی پبلسٹی کی جاتی ہے، جس میں پہلے اکاؤنٹ بنانے والے کوہر نئے اکاؤنٹ بنانے والے پر کمیشن ملتا رہتا ہے، جب کہ  اس نے  اس نئےاکاؤنٹ بنوانے میں کوئی عمل نہیں کیا،  بلا عمل کمیشن لینے کا معاہدہ کرنا اور  اس پر اجرت لینا بھی جائز نہیں۔ شریعت میں بلا  محنت کی کمائی   کی حوصلہ شکنی کی گئی ہے اور  اپنی محنت   کی کمائی   حاصل کرنے کی ترغیب ہے  اور اپنے ہاتھ کی کمائی کو افضل کمائی قراردیا ہے ۔حدیث شریف میں ہے:شعب الإيمان (2/ 434):" عَنْ سَعِيدِ بْنِ عُمَيْرٍ الْأَنْصَارِيِّ، قَالَ: سُئِلَ رَسُولُ اللهِ صَلَّى اللَّهُ عَلَيْهِ وَسَلَّمَ أَيُّ الْكَسْبِ أَطْيَبُ؟ قَالَ: " عَمَلُ الرَّجُلِ بِيَدِهِ، وَكُلُّ بَيْعٍ مَبْرُورٍ ".ترجمہ:آپ ﷺ سے پوچھا گیا  کہ سب سے پاکیزہ کمائی کو ن سی ہے؟ تو آپ ﷺنے فرمایا کہ  آدمی کا  خود  اپنے ہاتھ سے محنت کرنا اور ہر جائز اور مقبول بیع۔شرح المشكاة للطيبي الكاشف عن حقائق السنن (7/ 2112):" قوله: ((مبرور)) أي مقبول في الشرع بأن لايكون فاسدًا، أو عند الله بأن يكون مثابًا به". لہٰذا  حلال کمائی کے لیے کسی بھی  ایسے طریقے کو اختیار کرنا چاہیے  کہ جس میں اپنی محنت شامل ہو ایسی کمائی زیادہ بابرکت ہوتی ہے۔    الشامیة(6/ 63):"مطلب في أجرة الدلال، قال في التتارخانية: وفي الدلال والسمسار يجب أجر المثل، وما تواضعوا عليه أن في كل عشرة دنانير كذا فذاك حرام عليهم .وفي الحاوي : سئل محمد بن سلمة عن أجرة السمسار ، فقال : أرجو أنه لا بأس به وإن كان في الأصل فاسداً؛ لكثرة التعامل وكثير من هذا غير جائز ، فجوزوه لحاجة الناس إليه كدخول الحمام".الموسوعة الفقهية الكويتية (1/ 290):"الإجارة على المنافع المحرمة كالزنى والنوح والغناء والملاهي محرمة، وعقدها باطل لايستحق به أجرة . ولايجوز استئجار كاتب ليكتب له غناءً ونوحاً؛ لأنه انتفاع بمحرم ... ولايجوز الاستئجار على حمل الخمر لمن يشربها، ولا على حمل الخنزير". فقط واللہ اعلم
                                                  
عنوان: TDR/ یا سیونگ اکاؤنٹ کھلوانا
سوال: Bank TDR کے بارے میں پوچھنا چاہتی ہوں کہ یہ حلال ہے یا نہیں؟ اور دوسرا دبئی اسلامک بنک میں saving account كے بارے میں بھی بتا دیں؟
جواب: بینک میں TDR یا سیونگ اکاؤنٹ کھلوا کر ان پر مخصوص منافع حاصل کرنا سود کے زمرے میں آتا ہے، اور سود حرام ہے۔ "اسلامی بینک" کے نام سے رائج بینک میں بھی سیونگ اکاؤنٹ کھلوا کر منافع حاصل کرنا متعدد خرابیوں کی بنا پر جائز نہیں ہے۔ فقط واللہ اعلم
                                                  
عنوان: بینک میں انٹرنشپ کرنے کا حکم
سوال: کسی بینک میں انٹرن شپ کرسکتے ہیں دو مہینے کے لیے ایچ آر ڈیپاٹمنٹ میں؟ اور جو سیلری وہ دیں گے اس کا استعمال جائز ہو گا؟
جواب: واضح رہے کہ بینک کا مدار سودی نظام پر ہے اور  بینک  اپنے ملازمین کو جو تنخواہ ادا کرتا ہے وہ سودی کمائی سے ہی ادا کرتا ہے، اس لیے  بینک میں کسی قسم کی بھی ملازمت جائز نہیں ہے اور  انٹرنشپ میں  بھی تربیت اور تجربہ حاصل کرنے کی اغراض کے ساتھ ساتھ ملازمت کا پہلو موجود ہوتا ہے جس کے عوض  انٹرنشپ  کرنے والا کچھ معاوضہ بھی وصول کرتا ہے اور یہ معاوضہ سودی کمائی ہی سے ادا کیا جاتا ہے؛ اس لیے بینک میں انٹرنشپ کرنا جائز نہ ہو گا، خواہ تھوڑے عرصہ کے لیے ہی کیوں نہ ہو۔نیز بینک کی ملازمت میں سودی معاملات میں تعاون ہے اور گناہ کے کاموں میں معاونت کرنا بھی منع ہے؛ اس وجہ سے بھی بینک میں ملازمت  حلال نہیں۔ارشاد باری  تعالی ہے:{يَا أَيُّهَا الَّذِينَ اٰمَنُوا اتَّقُوا اللَّهَ وَذَرُوا مَا بَقِيَ مِنَ الرِّبَا إِنْ كُنْتُمْ مُؤْمِنِينَ ، فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَرَسُولِهِ}[البقرة: 278، 279]ترجمہ: اے ایمان والو!  اللہ سے ڈرو، اور جو کچھ سود کا بقایا ہے اس کو چھوڑدو،  اگر  تم ایمان والے ہو، پھر اگر تم (اس پر عمل  ) نہ کروگے تو اشتہار سن لو جنگ کا  اللہ کی طرف سے اور اس کے رسول  کی طرف  سے۔ (از بیان القرآن)ارشاد باری تعالیٰ ہے:{يَمْحَقُ اللَّهُ الرِّبَا وَيُرْبِي الصَّدَقَاتِ}[البقرة: 276]       ترجمہ: اللہ سود کو مٹاتے ہیں ،  اور صدقات کو بڑھاتے ہیں۔(از بیان القرآن)ارشاد باری تعالی ہے:{ وَلَا تَعَاوَنُوا عَلَى الْإِثْمِ وَالْعُدْوَانِ وَاتَّقُوا اللَّهَ إِنَّ اللَّهَ شَدِيدُ الْعِقَابِ} [المائدة: 2]ترجمہ: اور گناہ  اور زیادتی میں  ایک  دوسرے  کی اعانت مت کرو، اور اللہ تعالیٰ سے ڈرا کرو، بلاشبہ  اللہ تعالیٰ  سخت سزا دینے والے ہیں۔(از بیان القرآن)"عن جابر قال: لعن رسول اﷲ صلی اﷲ علیه وسلم آکل الربا، وموکله، وکاتبه، وشاهدیه، وقال: هم سواء".(الصحيح لمسلم، با ب لعن آکل الربا، ومؤکله، النسخة الهندیة، ۲/۲۷)ترجمہ: حضرت جابر رضی اللہ عنہ  روایت کرتے ہیں کہ رسول اللہ صلی اللہ علیہ وسلم نے سود کھانے والے، کھلانے والے، سودی معاملہ لکھنے والے اور اس کے گواہوں پر لعنت فرمائی ہے، اور ارشاد فرمایا: یہ سب (سود کے گناہ میں) برابر ہیں۔فقط واللہ اعلم
                                                  
عنوان: اپنی جگہ کسی دوسرے سے ملازمت کروانا
سوال: ہمارے چچا نے گورنمنٹ کو مفت زمین دی ہے، جس پر حکومت نے ٹیوب ویل لگائی، اور میرے چچا کو دو نوکریاں دی، جس میں میرے چچا نے ایک چوکیدار کی نوکری میرے نام کر دی، جس کی تنخواہ میرے چچا لیتے ہیں اور ڈیوٹی کے لیے اس نے تنخواہ پر ایک بندے کو رکھا ہوا ہے، یعنی میں بذاتِ خود ڈیوٹی نہیں کر تا ہو، بلکہ میری جگہ وہ بندہ ڈیوٹی کرتا ہے جس کو میرے چچا نے تنخواہ پر رکھا ہے، میں بس صرف تنخواہ لے کے چاچا کو دے دیتا ہوں، اب آپ حضرات راہ نمائی فرمائیے:1- کیا اس طرح تنخواہ لینا جائز ہے؟2-  کیا میرے لیے ایسا کرنا جائز ہے؟
جواب: صورتِ مسئولہ میں گورنمنٹ نے آپ کے چچا کو نوکری پر کسی تعلق والے  مناسب شخص کو رکھوانے کا اختیار دیا جس کو انہوں نے آپ کے حق میں وصول کیا، اب اگر ملازمت کا معاہدہ آپ سے ہوا یعنی سرکاری کاغذات میں آپ کا نام ہے تو آپ کا اپنی جگہ  کسی اور کو بھیجنا سرکاری اجازت کے بغیر جائز نہیں  ہے۔ آپ سرکار کے علم میں یہ لائیں اورپھر بھی اجازت ہو تو پھر اس طرح کیا جاسکتا ہے، بصورتِ دیگر اس کی شرعًا اجازت نہیں ہے۔الفتاوى الهندية (4/ 411):"وأما في حق الأجير الخاص فلايشترط بيان جنس المعمول فيه ونوعه وقدره وصفته وإنما يشترط بيان المدة فقط وبيان المدة في استئجار الظئر شرط الجواز بمنزلة استئجار العبد للخدمة. ومنها أن يكون مقدور الاستيفاء - حقيقة أو شرعًا فلايجوز استئجار الآبق ولا الاستئجار على المعاصي؛ لأنه استئجار على منفعة غير مقدورة الاستيفاء شرعًا."شرح المجلہ للاتاسی میں ہے:"الْأَجِيرُ الَّذِي اُسْتُؤْجِرَ عَلَى أَنْ يَعْمَلَ بِنَفْسِهِ لَيْسَ لَهُ أَنْ يَسْتَعْمِلَ غَيْرَهُ مَثَلًا: لَوْ أَعْطَى أَحَدٌ جُبَّةً لِخَيَّاطٍ عَلَى أَنْ يَخِيطهَا بِنَفْسِهِ بِكَذَا دَرَاهِمَ، فَلَيْسَ لِلْخَيَّاطِ أنْ يَخِيطَهَا بِغَيْرِهِ وَإِنْ خَاطَهَا بِغَيْرِهِ وَتَلِفَتْ فَهُوَ ضَامِنٌ ..... لَوْ أَطْلَقَ الْعَقْدَ حِينَ الِاسْتِئْجَارِ فَلِلْأَجِيرِ أَنْ يَسْتَعْمِلَ غَيْرَهُ."((2/271،272/المادۃ؛571، 572، کتاب  الاجارۃ، ط: رشیدیہ)فتاوی شامی میں ہے:"(وَإِذَا شَرَطَ عَمَلَهُ بِنَفْسِهِ) بِأَنْ يَقُولَ لَهُ: اعْمَلْ بِنَفْسِكَ أَوْ بِيَدِكَ (لَايَسْتَعْمِلُ غیرهُ إلَّا الظِّئْرَ فَلَهَا اسْتِعْمَالُ غَيْرِهَا) بِشَرْطٍ وَغَيْرِهِ، خُلَاصَةٌ (وَإِنْ أَطْلَقَ كَانَ لَهُ) أَيْ لِلْأَجِيرِ أَنْ يَسْتَأْجِرَ غَيْرَهُ."( (6/18، کتاب الاجارۃ، ط: سعید)"قال في البحر: وحاصل ما في القنية: أن النائب لايستحق شيئاً من الوقف؛ لأن الاستحقاق بالتقرير، ولم يوجد، ويستحق الأصيل الكل إن عمل أكثر السنة. وسكت عما يعينه الأصيل للنائب كل شهر في مقابلة عمله، والظاهر أنه يستحق؛ لأنها إجارة وقد وفى العمل بناء على قول المتأخرين المفتى به من جواز الاستئجار على الإمامة والتدريس وتعليم القرآن … وقال في الخيرية: بعد نقل حاصل ما في البحر: والمسألة وضع فيها رسائل، ويجب العمل بما عليه الناس وخصوصاً مع العذر، وعلى ذلك جميع المعلوم للمستنيب وليس للنائب إلا الأجرة التي استأجره بها.(شامی 4/420، کتاب الوقف، ط: سعید)فقط واللہ اعلم
                                                  
