عنوان: بیمہ پالیسی لینا
سوال: بیمہ پالیسی لینا جائز ہے؟
جواب: کسی بھی قسم کی بیمہ پالیسی لینا ناجائز ہے۔تفصیل یہاں ملاحظہ کریں :بیمہ پالیسی کا حکمفقط واللہ اعلم
                                                  
عنوان: گاڑی میں ٹریکر لگوانا
سوال: گاڑی میں ٹریکر لگوانا کیسا ہے؟
جواب: گاڑی میں حفاظت کے لیے ٹریکر لگوانے میں شرعاً کوئی حرج نہیں۔ البتہ کیمرہ وغیر لگوانا جس میں جاندار کی بھی تصویر کشی ہوتی ہو، اس کی اجازت نہیں ہوگی۔ فقط واللہ اعلم
                                                  
عنوان: bfu کمپنی میں انویسٹمنٹ کرنا کیسا ہے؟
سوال: bfu کمپنی میں انویسٹمنٹ کرنا کیسا ہے؟
جواب: مذکورہ کمپنی  (B4U)  کے کاروبار کا مکمل طریقہ، و منافع  کی تقسیم کا طریقہ کار و شرائط اب تک مکمل طور پر واضح نہیں ہیں، ہمیں جو معلومات دست یاب ہوئیں  اس کے مطابق  b4u  نامی  کمپنی  میں سرمایہ کاری کرنے پر کمپنی دوقسم کے پیکج دیتی ہے: 1-   فکس منافع میں آپ کا منافع فکس ہوگا۔ 2-  آپ کامنافع فکس نہیں رہتا، کم بھی اور زیادہ بھی ہوسکتا ہے۔دوسری بات یہ ہے کہ مذکورہ کمپنی   (B4U Traders)  کرپٹو کرنسی میں بھی سرمایہ کاری کرتی ہے، ’’بٹ کوائن‘‘ اور اس طرح کی دیگر ڈیجیٹل کرنسی جنہیں  ’’ کرپٹو کرنسی ‘‘  کہا جاتا ہے کا کوئی مادی وجود نہیں ہے، اس لیے اسے ’’کرنسی‘‘ یا ’’مال‘‘ قرار نہیں دیا جاسکتا ہے ، اس لیے اس کے ذریعہ لین دین کرنا، اس میں سرمایہ کاری کرنا اور اس کا کاروبار کرنا جائز نہیں ہے۔ان تمام تفصیلات کی روشنی میں B4U کمپنی میں سرمایہ کاری کرنے کا شرعی حکم یہ ہے کہ پہلا پیکج جس  میں کمپنی   کی طرف سے فکس منافع دیا جاتا ہے وہ تو مطلقًا ناجائز ہے، کیوں کہ سرمایہ کاری میں فکس منافع دینے کا معاہدہ کرنا ہی خلافِ شریعت اور ناجائز ہے اور ایسی کمائی بھی ناجائز اور حرام ہوگی۔ جب کہ دوسرا پیکج جس میں منافع  فکس (متعین) نہیں کیا جاتا ہے  اگر یہ منافع کرپٹو کرنسی میں انویسٹمنٹ کے نتیجے میں ملتاہے (جیساکہ مذکورہ کمپنی کی ویب سائٹ پر درج معلومات کے مطابق یہ کمپنی کرپٹو کرنسی میں انویسٹمنٹ کرتی ہے) تو اس میں بھی سرمایہ کاری کرنے سے اجتناب  لازم ہے؛  کیوں کہ اس پیکج میں سرمایہ کاری کرنے سے کرپٹو کرنسی میں سرمایہ کاری کرنا لازم آئے گا جو کہ  از روئے فتویٰ جائز نہیں ہے، دوسری بات یہ ہے کہ  صرف منافع فکس نہ ہونے سے منافع حلال نہیں ہوتا، بلکہ دیگر شرعی حدود و شرائط کا لحاظ رکھنا بھی ضروری ہے، اس لیے اس دوسرے پیکج میں سرمایہ کاری کرنے کے طریقہ کار کی مکمل تفصیل اور شرائط  وغیرہ  دیکھ کر ہی اس بارے میں مزید واضح حکم بتایا جاسکتاہے، چنانچہ  جب تک مذکورہ کمپنی کے تمام پہلو مکمل واضح نہ ہو جائیں، اس وقت تک  دوسری قسم (  یعنی جس میں منافع متعین نہیں ہوتا) میں بھی انویسٹمنٹ کرنے سے   اجتناب کیا جائے۔فتاوی شامی میں ہے:"(وكون الربح بينهما شائعًا) فلو عين قدرًا فسدت."(كتاب المضاربة، ج:5، ص:648، ط:ايج ايم سعيد)مرقاة المفاتيح شرح مشكاة المصابيح میں ہے:"وعن النعمان بن بشير - رضي الله عنهما - قال: قال رسول الله صلى الله عليه وسلم: " «الحلال بين والحرام بين، وبينهما مشتبهات لايعلمهن كثير من الناس، فمن اتقى الشبهات استبرأ لدينه وعرضه، ومن وقع في الحرام كالراعي يرعى حول الحمى يوشك أن يرتع فيه، ألا وإن لكل ملك حمى، ألا وإن حمى الله محارمه، ألا وإن في الجسد مضغة إذا صلحت صلح الجسد كله، وإذا فسدت فسد الجسد كله، ألا وهي القلب»". متفق عليه."(باب الكسب وطلب الحلال، ج:5، ص:1891، ط:دار الفكر.بيروت)فقط واللہ اعلم
                                                  
عنوان: بینک تکافل حلال ہے کہ حرام ہے؟
سوال: بینک تکافل حلال ہے کہ حرام ہے؟
جواب: جمہور علماءِ کرام کے نزدیک  کسی بھی قسم کی  بیمہ (انشورنس) پالیسی ، سود اور قمار (جوا) کا مرکب  ومجموعہ ہونے کی وجہ سے ناجائز اور حرام ہے، اور  مروجہ انشورنس کے متبادل کے طور پر  بعض بینک یا دیگر ادارے  جو ”تکافل“ کے عنوان سے نظام  چلارہے ہیں ،یہ نظام بھی شرعی تقاضے پورے نہ ہونے کی وجہ سے ناجائز نہیں ہے، لہذا کسی بھی قسم کی  تکافل  پالیسی لینے سے اجتناب کرنا لازم ہے۔ فقط واللہ اعلم
                                                  
عنوان: بیٹوں کی موجودگی میں پوتوں کا حصہ
سوال: بیٹوں کے ہوتے ہوئے پوتوں کو وراثت میں حصہ ملے گا ؟
جواب: بیٹوں کی موجودگی میں پوتوں کو دادا کی جائیداد میں سے حصہ نہیں ملتا ہے،  البتہ آدمی کے لیے اپنے مال میں ایک تہائی ترکہ تک وصیت کی شرعاً اجازت ہوتی ہے، لہٰذا پوتوں کے ضرورت مند ہونے کی صورت میں دادا کو ایسے پوتوں اور پوتیوں کے حق میں ایک تہائی کے اندر اندر کچھ وصیت کر کے جانا چاہیے۔الدر المختار وحاشية ابن عابدين (رد المحتار) (6/ 774):’’ ثم العصبات بأنفسهم أربعة أصناف جزء الميت ثم أصله ثم جزء أبيه ثم جزء جده (ويقدم الأقرب فالأقرب منهم) بهذا الترتيب فيقدم جزء الميت (كالابن ثم ابنه وإن سفل۔(قوله: ويقدم الأقرب فالأقرب إلخ) أي الأقرب جهة ثم الأقرب درجة ثم الأقوى قرابة فاعتبار الترجيح أولا بالجهة عند الاجتماع، فيقدم جزؤه كالابن وابنه على أصله كالأب وأبيه ويقدم أصله على جزء أبيه كالإخوة لغير أم وأبنائهم، ويقدم جزء أبيه على جزء جده كالأعمام لغير أم وأبنائهم وبعد الترجيح بالجهة إذا تعدد أهل تلك الجهة اعتبر الترجيح بالقرابة،فيقدم الابن على ابنهوالأب على أبيه والأخ على ابنه لقرب الدرجة، وبعد اتحاد الجهة والقرابة يعتبر الترجيح بالقوة، فيقدم الأخ الشقيق على الأخ لأب، وكذا أبناؤهم، وكل ذلك مستفاد من كلام المصنف.‘‘فقط واللہ اعلم
                                                  
عنوان: بی فور یو کی معلومات
سوال: مجھے بی فور یو کی معلومات درکار ہے؟
جواب: مذکورہ کمپنی  (B4U)  کے کاروبار کا مکمل طریقہ، و منافع  کی تقسیم کا طریقہ کار و شرائط اب تک مکمل طور پر واضح نہیں ہیں، ہمیں جو معلومات دست یاب ہوئیں  اس کے مطابق  b4u  نامی  کمپنی  میں سرمایہ کاری کرنے پر کمپنی دوقسم کے پیکج دیتی ہے: 1-   فکس منافع میں آپ کا منافع فکس ہوگا۔ 2-  آپ کامنافع فکس نہیں رہتا، کم بھی اور زیادہ بھی ہوسکتا ہے۔دوسری بات یہ ہے کہ مذکورہ کمپنی   (B4U Traders)  کرپٹو کرنسی میں بھی سرمایہ کاری کرتی ہے، ’’بٹ کوائن‘‘ اور اس طرح کی دیگر ڈیجیٹل کرنسی جنہیں  ’’ کرپٹو کرنسی ‘‘  کہا جاتا ہے کا کوئی مادی وجود نہیں ہے، اس لیے اسے ’’کرنسی‘‘ یا ’’مال‘‘ قرار نہیں دیا جاسکتا ہے ، اس لیے اس کے ذریعہ لین دین کرنا، اس میں سرمایہ کاری کرنا اور اس کا کاروبار کرنا جائز نہیں ہے۔ان تمام تفصیلات کی روشنی میں B4U کمپنی میں سرمایہ کاری کرنے کا شرعی حکم یہ ہے کہ پہلا پیکج جس  میں کمپنی   کی طرف سے فکس منافع دیا جاتا ہے وہ تو مطلقًا ناجائز ہے، کیوں کہ سرمایہ کاری میں فکس منافع دینے کا معاہدہ کرنا ہی خلافِ شریعت اور ناجائز ہے اور ایسی کمائی بھی ناجائز اور حرام ہوگی۔ جب کہ دوسرا پیکج جس میں منافع  فکس (متعین) نہیں کیا جاتا ہے  اگر یہ منافع کرپٹو کرنسی میں انویسٹمنٹ کے نتیجے میں ملتاہے تو اس میں بھی سرمایہ کاری کرنے سے اجتناب  لازم ہے؛  کیوں کہ اس پیکج میں سرمایہ کاری کرنے سے کرپٹو کرنسی میں سرمایہ کاری کرنا لازم آئے گا جو کہ  از روئے فتویٰ جائز نہیں ہے، دوسری بات یہ ہے کہ  صرف منافع فکس نہ ہونے سے منافع حلال نہیں ہوتا، بلکہ دیگر شرعی حدود و شرائط کا لحاظ رکھنا بھی ضروری ہے، اس لیے اس دوسرے پیکج میں سرمایہ کاری کرنے کے طریقہ کار کی مکمل تفصیل اور شرائط  وغیرہ  دیکھ کر ہی اس بارے میں مزید واضح حکم بتایا جاسکتاہے، چنانچہ  جب تک مذکورہ کمپنی کے تمام پہلو مکمل واضح نہ ہو جائیں، اس وقت تک  دوسری قسم (  یعنی جس میں منافع متعین نہیں ہوتا) میں بھی انویسٹمنٹ کرنے سے   اجتناب کیا جائے۔فتاوی شامی میں ہے:"(وكون الربح بينهما شائعًا) فلو عين قدرًا فسدت."(كتاب المضاربة، ج:5، ص:648، ط:ايج ايم سعيد)مرقاة المفاتيح شرح مشكاة المصابيح میں ہے:"وعن النعمان بن بشير - رضي الله عنهما - قال: قال رسول الله صلى الله عليه وسلم: " «الحلال بين والحرام بين، وبينهما مشتبهات لايعلمهن كثير من الناس، فمن اتقى الشبهات استبرأ لدينه وعرضه، ومن وقع في الحرام كالراعي يرعى حول الحمى يوشك أن يرتع فيه، ألا وإن لكل ملك حمى، ألا وإن حمى الله محارمه، ألا وإن في الجسد مضغة إذا صلحت صلح الجسد كله، وإذا فسدت فسد الجسد كله، ألا وهي القلب»". متفق عليه."(باب الكسب وطلب الحلال، ج:5، ص:1891، ط:دار الفكر.بيروت)فقط واللہ اعلم
                                                  
عنوان: بیوہ، تین بیٹوں اور دو بیٹیوں میں وراثت تقسیم کرنے کا طریقہ
سوال: ایک عورت کا شوہر فوت ہوا، عورت کی کوئی اولاد نہیں، جب کہ شوہر کے مطلقہ بیوی سے 3 بیٹے اور 2 بیٹیاں ہیں۔شوہر کے ماں باپ پہلے ہی فوت ہوچکے ہیں ۔وراثت میں کس کا کتنا حصہ ہوگا؟نیز یہ بھی بتا دیں کہ شوہر کے والدین کی وراثت تقسیم نہیں ہوئی ہے تو اس سے بیوہ اور بچوں پر اثر پڑے گا؟نیز یہ بھی بتا دیں کہ شوہر کے ایک بھائی جس کی کوئی اولاد نہیں بھی شوہر سے پہلے فوت ہوگئے تھے، جس کی وراثت تقسیم نہیں ہوئی ہے ۔کیا اس میں بھی بیوہ اور بچوں کو حصہ ملے گا؟
جواب: مرحوم کی جائیداد کی تقسیم کا طریقہ کار شرعاً یہ ہے کہ اولاً مرحوم کے ترکہ میں سے اُس کی تجہیز و تکفین کے اخراجات ادا کیے جائیں گے،  پھر اگر مرحوم کے ذمے  کوئی قرضہ ہو تو اُس کو کل ترکہ  میں سے  ادا کیا جائے، اس کے بعد  اگر مرحوم نے کوئی جائز وصیت کی ہو تو اس کو ایک تہائی میں سے نافذ کر کے مرحوم کے کُل ترکہ کو   64 حصوں میں تقسیم  کیا جائے، جس میں سے آٹھ حصے  مرحوم کی بیوہ کو، 14 حصے مرحوم کے  (مطلقہ بیوہ سے) ہر ایک بیٹے کو اور 7 حصے مرحوم کی (مطلقہ بیوہ سے) ہر ایک بیٹی کو ملیں گے۔یعنی فیصد کے اعتبار سے ساڑھے بارہ فیصد مرحوم کی بیوہ کو، 21 اعشاریہ 87 فیصد مرحوم کے ہر ایک بیٹے کو اور  10 اعشاریہ 93 فیصد ہر ایک بیٹی کو ملے گا۔واضح رہے کہ مرحوم کے والدین اور مرحوم کے بھائی کی وراثت میں مرحوم کا حق و حصہ ہے جس کا تقسیم کیا جانا ضروری ہے؛ تا کہ وہ حصہ مرحوم کے واسطہ سے مرحوم کے  ورثاء کو مل سکے؛  لہذا مرحوم کے والدین اور مرحوم کے بھائی سے جو حصہ مرحوم کو  ملے گا، اس میں سے مرحوم کی بیوہ اور  مرحوم کی اولاد کو بھی ملے گا۔ باقی مرحوم شوہر کے والدین اور ان کے مرحوم بھائی کی جائیداد میں ان کا کتنا حصہ ہوگا؟ یہ مرحوم کے والدین کے دیگر ورثاء (یعنی مرحوم کے دیگر بہن بھائیوں اور مرحومین والدین کے والدین وغیرہ) کی تفصیل جاننے پر موقوف ہے، اسی طرح مرحوم شوہر کے بھائی جو مرحوم کی زندگی میں وفات پاگئے تھے، ان کی وفات کے وقت ان کے ورثاء (بہن بھائیوں، والدین ) کی تفصیل جانے بغیر حصے نہیں بتائے جاسکتے۔ فقط واللہ اعلم
                                                  
عنوان: انٹرنیٹ سے تصویرحاصل کرکے اور خریدار کو  دکھا کر اشیاء فروخت کرنے کا حکم
سوال: آن لائن ویب سائٹ سے مال کی فوٹو لے کر، پھر خریدار کو دکھایا جاتا ہے اور پسند آنے کی صورت میں مع منافع کے آرڈر بک کر دیا جاتا ہے، جو اس تک پہنچ جاتا ہے، تو کیا اس صورت میں یہ منافع درست ہوگا؟
جواب: واضح رہے کہ کسی چیز کی خرید و فروخت کے لیے دیگر شرائط کی رعایت کے ساتھ ساتھ  اس چیز کا وجود اور قبضہ ہونا ضروری ہے، وجود یا قبضہ کے بغیر اس چیز کو بیچ دیا جائے تو شرعًا یہ معاملہ فاسد ہوتا ہے اور اس سے حاصل ہونے والا  نفع حلال نہیں ہوتا،  ہاں البتہ یہ صورت جائز ہے  کہ خریدار سے وعدہ کرلیا جائے کہ میں آپ کو مطلوبہ چیز اتنی قیمت پر مہیا کردوں گا،پھر بیچنے والا اس چیز کو بازار سے خرید کر خریدار کو پہنچا دے اور قیمت وصول کرلے۔اس صورت میں جب بیچنے والا مطلوبہ اشیاء خریدار کو پہنچائے گا اس وقت بیع (خرید وفروخت کا معاملہ) شرعًا منعقد ہوجائے گا۔یہ بھی واضح رہے کہ اس وعدہ کی صورت میں اگر خریدار مطلوبہ اشیاء قبول کرنے سے منع کردیتا ہے تو پھر بیچنے والا اس کو شرعًا خریدنے پر مجبور نہیں کرسکتا؛ کیوں کہ اس صورت میں صرف خریداری کا وعدہ ہوا تھا، بیع منعقد نہیں ہوئی تھی۔لہذا صورتِ  مسئولہ میں   فوٹو  دکھا کر آڈر  لینا جائز ہے  اور  یہ آڈر سائل کا خریدار سے وعدہ ہوگا کہ میں آپ کو یہ چیز مہیا کردوں گا۔اور پھر جب سائل مطلوبہ چیز حوالہ کرے گا اس وقت بیع منعقد ہوجائے گی اور وصول کرتے وقت خریدار کو خریدنے یا نہ خریدنے کا پورا اختیار ہوگا۔اور اگر بیچنے والا وہ چیز خود خریدتا ہی نہ ہو، بلکہ کسی ویب سائٹ سے تصویر دکھا کر خریدار کے لیے آرڈر بک کردیتاہے، اور خود اس چیز کی خریداری کا رسک نہیں اٹھاتا، تو پھر اس معاملے کے جائز ہونے کی صورت یہ ہوگی کہ وہ خریدار کو واضح طور پر بتادے کہ یہ چیز اتنے روپے کی ہے، اور میں اصل فروخت کنندہ (آن لائن اسٹور) اور آپ کے درمیان کردار ادا کرکے آپ تک پہنچانے کے اس عمل کی اتنی اجرت وصول کروں گا۔ بدائع الصنائع في ترتيب الشرائع میں  ہے:"وأما الذي يرجع إلى المعقود عليه فأنواع (منها) : أن يكون موجودا فلا ينعقد بيع المعدوم،......(ومنها) أن يكون مقدور التسليم عند العقد، فإن كان معجوز التسليم عنده لا ينعقد."(کتاب البیوع فصل فی الشرط الذی یرجع الی المعقود علیہ ج نمبر ۵ ص نمبر ۱۳۸،دار الکتب العلمیہ)فقط واللہ اعلم
                                                  
عنوان: قرض کے بدلہ میں زیادتی اور قوالی کا حکم
سوال: 1- ایک شخص کسی کو دس ہزار روپے قرض دے اور بدلے میں پندرہ ہزار روپے واپس لے،  کیا یہ اضافی پیسے لینا سود ہے؟ اگر یہ لین دین میاں بیوی کے درمیان ہو تو کیا حکم ہے؟2- کیا قوالی سننا جائز ہے؟
جواب: 1) دس ہزار روپے قرض دے کر بدلے میں  پندرہ ہزار واپس لینا سود  اور حرام ہے ،  چاہے  یہ معاملہ میاں بیوی کے درمیان ہو یا کسی اور کے درمیان ہو۔2)اگر قوالی میں موسیقی وغیرہ نہ ہو اور اس کے اشعار میں شریعت کی تعلیمات کے خلاف کوئی بات نہ ہو  تو ایسے اشعار کا سننا جائز ہو گا،  لیکن اگر قوالی کے اشعار میں خلافِ شرع باتیں ہوں  یا اس کے ساتھ موسیقی ہو، جیسا کہ فی زمانہ دیکھا جاتا ہے  تو ایسی قوالی کا سننا جائز  نہ ہو گا، اور موجودہ دور میں قوالی شرعی منکرات سے پاک نہیں ہوتی، لہٰذا اس سے اجتناب کیا جائے۔مزید تفصیل کے لیے درج ذیل لنک ملاحظہ کیجیے:قوالی سننا اور یوٹیوب چینل پر اَپ لوڈ کرنافتاوی شامی میں ہے:"وفي الأشباه: كل قرض جرّ نفعًا حرام، فكره للمرتهن سكنى المرهونة بإذن الراهن.(قوله: كل قرض جرّ نفعًا حرام) أي إذا كان مشروطًا كما علم مما نقله عن البحر، وعن الخلاصة وفي الذخيرة وإن لم يكن النفع مشروطا في القرض، فعلى قول الكرخي لا بأس به ويأتي تمامه."(کتاب البیوع باب المرابحۃ و التولیۃ فصل فی القرض ج نمبر ۵ ص نمبر ۱۶۶،ایچ ایم سعید)فتاوی شامی میں ہے:"قال الشارح: زاد في الجوهرة: وما يفعله متصوفة زماننا حرام لا يجوز القصد والجلوس إليه ومن قبلهم لم يفعل كذلك، وما نقل أنه - عليه الصلاة والسلام - سمع الشعر لم يدل على إباحة الغناء. ويجوز حمله على الشعر المباح المشتمل على الحكمة والوعظ".(کتاب الحظر و الاباحۃ ج نمبر ۶ ص نمبر ۳۴۹،ایچ ایم سعید)فقط واللہ اعلم
                                                  
عنوان: پارپل کمپنی کی کمائی
سوال: باہر ملک میں پارپل کے نام سے ایک کمپنی ہے، اس کمپنی میں کوئی شخص ایک لاکھ روپے جمع کردے تو اس رقم جمع کرنے والے کو دو شرائط کے ساتھ یومیہ 530 روپے ملتے ہیں۔
جواب: prpal   کمپنی کی ویب سائٹ پر اس کا طریقہ کار دیکھا گیا۔  اس طریقہ کار پر کام کرکے پیسہ کمانا درج ذیل وجوہات کی بنا پر ناجائز ہے:1- اس میں ایسے لوگ اشتہارات کو دیکھتے ہیں جن کایہ چیزیں لینے کا کوئی ارادہ ہی نہیں، بائع کو ایسے دیکھنے والوں کی تعداد میں اضافہ دکھانا جو کہ کسی طرح بھی خریدار نہیں، یہ بیچنے والے کے ساتھ  ایک قسم کا دھوکا ہے۔2-  جان دار کی تصویر  کسی بھی طرح کی ہو بلا ضرورت  اس کا دیکھنا جائز نہیں؛ لہذا اس پر جو اجرت  لی جائے گی وہ بھی جائز نہ ہوگی۔3- ان اشتہارات میں  خواتین کی تصاویر بھی ہوتی ہیں جن کا دیکھنا بدنظری کی وجہ سے مستقل گناہ ہے۔ 4- نیز اس معاملے میں جس طریق پر اس سائٹ کی پبلسٹی کی جاتی ہے، جس میں پہلے اکاؤنٹ بنانے والے کوہر نئے اکاؤنٹ بنانے والے پر کمیشن ملتا رہتا ہے، جب کہ  اس نے  اس نئےاکاؤنٹ بنوانے میں کوئی عمل نہیں کیا ، اس بلا عمل کمیشن لینے کا معاہدہ کرنا اور  اس پر اجرت لینا بھی جائز نہیں۔ شریعت میں بلا  محنت کی کمائی   کی حوصلہ شکنی کی گئی ہے اور  اپنی محنت   کی کمائی   حاصل کرنے کی ترغیب ہے  اور اپنے ہاتھ کی کمائی کو افضل کمائی قراردیا ہے ۔حدیث شریف میں ہے:شعب الإيمان (2/ 434):" عَنْ سَعِيدِ بْنِ عُمَيْرٍ الْأَنْصَارِيِّ، قَالَ: سُئِلَ رَسُولُ اللهِ صَلَّى اللَّهُ عَلَيْهِ وَسَلَّمَ أَيُّ الْكَسْبِ أَطْيَبُ؟ قَالَ: " عَمَلُ الرَّجُلِ بِيَدِهِ، وَكُلُّ بَيْعٍ مَبْرُورٍ ".ترجمہ:آپ ﷺ سے پوچھا گیا  کہ سب سے پاکیزہ کمائی کو ن سی ہے؟ تو آپ ﷺنے فرمایا کہ  آدمی کا  خود  اپنے ہاتھ سے محنت کرنا اور ہر جائز اور مقبول بیع۔شرح المشكاة للطيبي الكاشف عن حقائق السنن (7/ 2112):" قوله: ((مبرور)) أي مقبول في الشرع بأن لايكون فاسدًا، أو عند الله بأن يكون مثابًا به". لہٰذا  حلال کمائی کے لیے کسی بھی  ایسے طریقے کو اختیار کرنا چاہیے  کہ جس میں اپنی محنت شامل ہو ایسی کمائی زیادہ بابرکت ہوتی ہے۔    الشامیة(6/ 63):"مطلب في أجرة الدلال، قال في التتارخانية: وفي الدلال والسمسار يجب أجر المثل، وما تواضعوا عليه أن في كل عشرة دنانير كذا فذاك حرام عليهم .وفي الحاوي : سئل محمد بن سلمة عن أجرة السمسار ، فقال : أرجو أنه لا بأس به وإن كان في الأصل فاسداً؛ لكثرة التعامل وكثير من هذا غير جائز ، فجوزوه لحاجة الناس إليه كدخول الحمام".الموسوعة الفقهية الكويتية (1/ 290):"الإجارة على المنافع المحرمة كالزنى والنوح والغناء والملاهي محرمة، وعقدها باطل لايستحق به أجرة . ولايجوز استئجار كاتب ليكتب له غناءً ونوحاً؛ لأنه انتفاع بمحرم ... ولايجوز الاستئجار على حمل الخمر لمن يشربها، ولا على حمل الخنزير". فقط واللہ اعلم
                                                  
عنوان: 50 لاکھ کا پلاٹ بیچ کر قیمت کی ادائیگی سے پہلے وہی پلاٹ 55 لاکھ میں خریدنا
سوال: میں(زید) ایک پلاٹ بکر سے 50 لاکھ کا خریدتا ہوں اور دس لاکھ بیعانہ ادا کرتا ہوں اور چالیس لاکھ کے لیے دو ہفتوں کا ٹائم لیتا ہوں۔ اب ایک ہفتے بعد پلاٹ کی قیمت 60 لاکھ ہوجاتی ہے تو بکر(بائع) مجھ (زید) سے کہتا ہے کہ کہ آپ یہ مجھے واپس 55لاکھ کا دے دیں۔ کیا اس طریقے سے بیع کرنا جائز ہے؟
جواب: صورتِ  مسئولہ میں زید کا بکر کو پہلے سودے کی قیمت (50 لاکھ) سے زیادہ قیمت (55 لاکھ) پرپلاٹ بیچنا جائز ہے، اگرچہ پہلے سودے کی رقم کی مکمل ادائیگی نہ ہوئی ہو، بشرطیکہ پہلا سودا کرتے وقت یہ شرط نہ لگائی ہو کہ  زید یہ پلاٹ  بکر کو ہی بیچے گا۔بدائع الصنائع في ترتيب الشرائع (5 / 199):"ولو اشترى ما باع بمثل ما باع قبل نقد الثمن جاز بالإجماع لانعدام الشبهة، وكذا لو اشتراه بأكثر مما باع قبل نقد الثمن، ولأن فساد العقد معدول به عن القياس، وإنما عرفناه بالأثر، والأثر جاء في الشراء بأقل من الثمن الأول، فبقي ما وراءه على أصل القياس."فقط واللہ اعلم
                                                  
عنوان: بیوہ، تین بیٹوں اور چار بیٹیوں میں وراثت تقسیم کرنے کا طریقہ
سوال: ایک شخص فوت ہوگیا، اس نے میراث میں 95 لا کھ روپے مالیت کے دو مکان اور  ایک  گاڑی چھوڑی ہے، اس کے 3 بیٹے ، 4 بیٹیاں اور ایک بیوہ ہے، ‏ مذکورہ میراث کس طرح تقسیم ہو گی؟
جواب: صورتِ مسئولہ میں مرحوم کی جائیداد کی تقسیم کا طریقہ یہ ہے کہ اولاً مرحوم کی جائیداد میں اُس کے تجہیز و تکفین کے اخراجات اور اگر کوئی قرض ہو تو اس کو ادا کیا جائے، اگر مرحوم نے کوئی جائز وصیت کی ہو تو اس کو ایک تہائی میں سے نافذ کیا جائے، اس کے بعد مرحوم کی کل جائیداد کو  80  حصوں میں تقسیم کر کے  10 حصے مرحوم کی بیوہ کو،  14 حصے  ہر ایک بیٹے کو اور 7 حصے مرحوم کی ہر ایک  بیٹی کو ملیں گے۔یعنی   95  لاکھ   روپے   میں  سے 1187500 روپے مرحوم کی بیوہ کو، 1662500 روپے  ہر ایک بیٹے کو  اور  831250 روپے مرحوم کی ہر ایک بیٹی کو ملیں گے۔   فقط واللہ اعلم
                                                  
عنوان: اسمگلنگ اور ڈیجیٹل کرنسی کے کاروبار کا حکم
سوال: اسمگلنگ کیوں جائز ہے ؟جب کہ اس میں ایک ملک اور ریاست کا نقصان ہے کہ اس کی کرنسی ڈیویلیو ہوتی ہے؟اور ڈیجیٹل کرنسی کیوں ناجائز ہے؟ جب کہ اس میں عام آدمی کا فائدہ ہے!
جواب: واضح رہے کہ تجارت کے حلال ہونے کے لیے ضروری ہے کہ اس میں شرعی اصولوں او رشرائط کا خیال رکھا جائے ،لہذا کسی بھی بیرونِ ملک سے مال خرید کر اپنے ملک لانایا  اپنے ملک سے کوئی چیز وہاں جاکر بیچنا ،اس میں اگر  خرید و فروخت کی تمام شرائط کا لحاظ رکھاجائے گا  تو  یہ فی نفسہ مباح ہوگا،البتہ اگر عوام الناس کے مفاد  کی خاطر حکومتی سطح پر جائز اشیاء  کی اسمگلنگ ممنوع ہو تو  اس سے اجتناب  ضروری ہے؛ کیوں کہ کسی بھی ریاست میں رہنے والا شخص اس ریاست میں رائج قوانین پر عمل درآمد کا (خاموش)  معاہدہ کرتاہے، اور جائز امور میں معاہدہ کرنے کے بعد اسے پورا کرنا دیانتًا ضروری ہوتاہے؛  اس طرح کے جائز امور  سے متعلق قانون کی خلاف ورزی گویا معاہدہ کی خلاف ورزی ہے، اور معاہدے کی خلاف ورزی سے شریعت نے منع کیا ہے۔ نیز قانون شکنی کی صورت میں  مال اور عزت کا خطرہ رہتا ہے، اور پکڑے جانے کی صورت میں مالی نقصان کے ساتھ ساتھ سزا ملنے کا بھی اندیشہ ہوتا ہے،  اور اپنے آپ کو ذلت  کے مواقع سے بچانا شرعاً ضروری ہے۔لیکن بایں ہمہ اگر کوئی  شخص جائز چیز کی خرید و فروخت تمام شرعی شرائط کی رعایت رکھ کر کرلیتا ہے تو ظاہر ہے شرعًا اس کی خرید و فروخت جائز ہی کہلائے گی، کرنسی کی ویلیو بڑھنے یا گھٹنے پر خرید و فروخت کے جواز یا عدمِ جواز کا مدار نہیں ہوگا۔ باقی معاشی نظام مستقل موضوع ہے، اگر اسلامی تعلیمات کے دائرے میں رہ کر معیشت کا پہیہ چلایا جائے تو ان تمام امور کا تدارک بھی ہوسکتاہے، اور ان میں توازن بھی برقرار رکھا جاسکتاہے۔ جہاں تک بات ہے  ڈیجیٹل کرنسی کی تو  اس میں حقیقی کرنسی کے بنیادی اوصاف اور شرائط  موجود نہیں  ہیں، اس کرنسی کا حقیقت میں کوئی  مادی وجود نہیں ہے، اور اس میں قبضہ بھی نہیں ہوتا ،صرف اکاؤنٹ میں کچھ حساب و کتاب کے اعداد آجاتے ہیں، یہ فاریکس ٹریڈنگ کی  مروجہ آن لائن صورتوں کی طرح سود اور جوے کی ایک شکل ہے، لہذا اس میں تجارت کے صحیح ہونے کی شرائط موجود  نہ ہونے کی وجہ سے اس کا  کاروبار شرعًاجائز نہیں ہے ۔ہر فائدہ دینے والی جائز نہیں ہوتی، سود اور جوے میں بھی  ظاہری فائدہ نظر آتاہے، اور شراب میں بھی ایک گونہ فائدہ ہوتاہے، جیساکہ اللہ تبارک و تعالیٰ نے خود فرمایا ہے کہ "اور ان دونوں (شراب اور جوے) کا گناہ، ان دونوں کے نفع سے بڑا ہے"، یعنی ان دونوں میں فائدہ گو موجود ہے، لیکن اس میں گناہ اور نقصان زیادہ ہے، لہٰذا اس سے اجتناب کیا جائے گا، ڈیجیٹل کرنسی میں اگرچہ نفع پایا جائے، لیکن چوں کہ اس میں جوے کا عنصر بھی پایا جاتاہے، اور شرعی طور پر "مال" اور اس کے تقاضے بھی پورے نہیں ہیں، لہٰذا اس کی خرید و فروخت سے اجتناب کا کہا جاتاہے۔وفي التفسير المظهري:"{وَلا تَأْكُلُوا أَمْوالَكُمْ بَيْنَكُمْ بِالْباطِلِ}كالدعوى الزور والشهادة بالزور او الحلف بعد إنكار الحق او الغصب والنهب والسرقة والخيانة او القمار واجرة المغني ومهر البغي وحلوان الكاهن وعسب التيس والعقود الفاسدة او الرشوة وغير ذلك من الوجوه الّتى لا يبيحه الشرع." (1/ 209ط:رشيدية)وفي عمدة الرعاية بتحشية شرح الوقاية :اعلم أنَّ المالَ عينٌ يجري فيه التَّنافس والابتذال، فيخرجُ منه التُّرابُ ونحوه، والدَّمُ والميتةُ التي ماتت حتفَ أَنْفِه.(6/ 461)وفي الدر المختار وحاشية ابن عابدين:قال في المعراج لأن طاعة الإمام فيما ليس بمعصية واجبة . (رد المحتار2/ 172ط:سعيد)فقط واللہ اعلم
                                                  
عنوان: کیا کسی صورت میں سودی قرضہ کے لین دین کی گنجائش ہے؟
سوال: بقائے  حیات  اور  نجی  ضروریات کے  لیے سودی لین دین کے جواز  کی  کون سی صورتیں ہو سکتی ہیں ؟
جواب: سودی قرضہ کا لین دین  حرام ہے، اور حدیث شریف میں سود لینے اور دینے والے پر لعنت وارد ہوئی ہے، سود کی شرط پر کسی کو قرضہ دینے کی گنجائش تو کسی بھی صورت میں نہیں ہے،البتہ   سودی قرض لینے کی گنجائش صرف اسی وقت ہوسکتی ہے جب  اتنے اضطراری حالات پیدا ہوجائیں کہ سودی قرض لیے بغیر زندگی گزارنا ہی مشکل ہو ۔   جب تک اس درجہ کی اضطراری حالت نہ ہو اس وقت تک سودی قرضہ لینے کی گنجائش نہیں ہوگی۔حدیث شریف میں ہے:"عن جابر، قال: «لعن رسول الله صلى الله عليه وسلم آكل الربا، ومؤكله، وكاتبه، وشاهديه»، وقال: «هم سواء»".(صحیح مسلم، باب لعن آکل الربوٰ و موکلہ، ج:۳ ؍ ۱۲۱۹ ، ط:داراحیاءالتراث العربی)البحر الرائق شرح كنز الدقائق ومنحة الخالق وتكملة الطوري (6/ 137):"وفي القنية من الكراهية يجوز للمحتاج الاستقراض بالربح اهـ".الأشباه والنظائر لابن نجيم (ص: 78):"السادسة: الحاجة تنزل منزلة الضرورة، عامةً كانت أو خاصةً ...وفي القنية والبغية: يجوز للمحتاج الاستقراض بالربح (انتهى)".کفایت المفتی میں ہے:"سود پر روپیہ قرض لینا جائز نہیں الا یہ کہ اضطراری حالت ہوجائے۔  محمد کفایت اللہ کان اللہ لہ ،دہلی۔"(کفایت المفتی، کتاب الربوٰ، ج:۸ ؍ ۱۰۶ )فتاوی محمودیہ (ج:۱۶ ؍ ۳۰۲ )  میں ہے:’’سود لینا اور سود  دینا حرام ہے، اگر گزارا  کی کوئی صورت  نہ ہو تو محتاج کے لیے بقدرِ ضرورت سودی قرض لینے کی گنجائش ہے۔‘‘فتاوی محمودیہ (ج:۱۶ ؍ ۳۰۵ ) میں ہے:’’سود دینا حرام ہے، ایسے شخص پر حدیث شریف میں لعنت آئی ہے، حرام کا ارتکاب اضطرار کی حالت میں معاف ہے، پس اگر جان کا قوی خطرہ ہے یا عزت کا قوی خطرہ ہے، نیز اور کوئی صورت اس سے بچنے کی نہیں، مثلا: جائے داد فروخت ہوسکتی ہے، نہ روپیہ بغیر سود کے مل سکتا ہے تو ایسی حالت میں زید شرعاً معذور ہے۔ اور اگر ایسی حالت نہیں، بلکہ کسی اور دنیوی کاروبار کے لیے ضرورت ہے یا روپیہ بغیر سود کے مل سکتا ہے یا جائیداد فروخت ہوسکتی ہے تو پھر سود پر قرضہ لینا جائز نہیں، کبیرہ گناہ ہے۔ ‘‘فقط واللہ اعلم
                                                  
عنوان: بینک میں جمع شدہ مسجد کی رقم پر انٹرسٹ ملنے والی رقم سے مسجد کے بیت الخلاء تعمیر کرنے کا حکم
سوال: مسجد کی رقم مسجد کے کھاتے میں یا مسجد کے سکریٹری کے کھاتے میں جمع ہے،  اس جمع رقم پر بینک کی طرف سے  ملنے والے انٹرسٹ یعنی سودی رقم کو مسجد یا مسجد سے متعلق وضو خانہ، پیشاب خانہ،  طہارت خانہ وغیرہ میں خرچ کرنا کیسا ہے ؟ یا اس کا بہتر مصرف کیا ہے ؟
جواب: بینک  میں رقم رکھوانے پر بینک کی طرف سے جو منافع ملتا ہے وہ سود ہونے کی وجہ سے ناجائز اور حرام ہے،اور جس طرح سودی رقم کا استعمال کرنا حرام ہے اسی طرح سودی رقم کو وصول کرنا بھی حرام ہے، نیز بینک کی طرف سے اکاؤنٹ میں یہ رقم ڈالے جانے کے باوجود کوئی بھی اس سودی رقم کا مالک نہیں بنتا ہے ، چناں چہ کسی بھی صورت اس سودی رقم کا اکاؤنٹ سے نکلوانا اور وصول کرنا ہی جائز نہیں ہے، چاہے اپنے استعمال کی نیت ہو یا کسی ضرورت فرد یا ادارے کو دینے کی نیت ہو، البتہ اگر   کسی شخص کو مسئلہ معلوم نہ تھا اور اس نے یہ رقم وصول کر لی ہو تو اس کے لیے یہ حکم ہے کہ پہلے تو وہ یہ کوشش کرے کے جہاں سے یہ سودی رقم لی ہے اسی کو واپس کردے، لیکن اگر باوجود کوشش کے اسی شخص یا ادارے کو واپس کرنا ممکن نہ ہو تو پھر کسی ضرورت مند مستحقِ زکاۃ غریب شخص کو یہ رقم ثواب کی نیت کے بغیر دے دے۔بصورتِ مسئولہ بینک میں سیونگ اکاؤنٹ کھلوانا ہی شرعاً جائز نہیں ہے اور  پھر مسجد  کی موقوفہ رقم اس میں رکھوانا تو اور بھی بڑا گناہ اور  غضبِ خداوندی کو دعوت دینے کے مترادف ہے، اس  لیے سب سے پہلے اس سیونگ  اکاؤنٹ کو  ختم کروایا جائے، اور اب تک جو  اس اکاؤ نٹ سے نفع جمع ہوا  وہ شرعاً سود ہے، اس سے توبہ  و استغفار  کا طریقہ  یہ  ہے کہ  اللہ تعالیٰ کے حضور توبہ کرنے کے ساتھ ساتھ اس رقم کو بینک سے وصول ہی نہ کیا جائے، اگر  وصول کرلیا ہے تو بینک کے کسی بھی اکاؤنٹ کا انٹرسٹ مسجد  کے کسی بھی حصے میں چاہے وہ بیت الخلاء ہو  یا غسل خانہ ہو،  لگانا جائز نہیں ہے، البتہ اس سے طریقہ خلاصی یہ ہے کہ  اولًا یہ وہیں لوٹادی جائے جہاں سے آئی ہے، یا پھر اس رقم کو  ثواب کی نیت کے بغیر کسی مستحق کے حوالے کردے ۔الجامع لاحکام القرآن (تفسیر قرطبی)  میں ہے:"إن سبيل التوبة مما بيده في الاموال الحرام إن كانت من ربا، فليردها علي من اربي عليه، ويطلبه إن لم يكن حاضرا فإن أيس من وجوده فليتصدق بذالك عنه."(سورۃ البقرۃ، رقم الآیۃ:275، ج:3، ص:348،ط:دار احیاء التراث العربی بیروت)فتاوی عالمگیری (الفتاوی الہندیۃ)  میں ہے:"ان کان المال بمقابلة المعصية فكان الأخذ معصية والسبيل في المعاصي ردها وذلك هاهنا برد المأخوذ إن تمكن من رده بأن عرف صاحبه وبالتصدق به إن لم يعرفه ليصل إليه نفع ماله إن كان لا يصل إليه عين ماله."(کتاب الکراہیۃ، الباب الخامس عشر فی کسب الحرام، ج:5، ص:349،ط:مکتبة حقانیة)فقط والله اعلم
                                                  
عنوان: جی، پی فنڈ کا حکم
سوال: سرکاری ملازموں سے جو GP FUND کٹوتی ہوتی ہے،  اس کے ذریعہ جو سالانہ منافع ملتا ہے،  وہ رقم سود کے زمرہ میں آتی ہے یا نہیں؟
جواب: سرکاری اور نجی اداروں کی طرف سے ملازمین کے لیے پراویڈنٹ فنڈ کی سہولت فراہم کی جاتی ہے، اور اس فنڈ میں شمولیت کے لیے  ملازمین کی تنخواہ میں سے کچھ فیصد کٹوتی کرکے ہر ماہ اس فنڈ میں جمع کرلی جاتی ہے اور ریٹائرمنٹ کے وقت کمپنی جمع شدہ رقم اضافہ کے ساتھ ملازم کو دے دیتی ہے، اس کی چند صورتیں ہیں:پراویڈنٹ فنڈ کی رائج صورتیں:1۔ بعض ادارے اپنے ہر ملازم کو جبراً اس فنڈ کا حصہ بناتے ہیں اور ملازم کو عدمِ شمولیت کا اختیار نہیں دیتے، ہر ماہ تنخواہ دینے سے پہلے ہی طے شدہ شرح کے مطابق جبری کٹوتی کرلی جاتی ہے ۔2۔ بعض اداروں کی طرف سے ہر ملازم کے لیے اس فنڈ کا حصہ بننا لازمی نہیں ہوتا ، بلکہ ملازمین کو اختیار ہوتاہے کہ اپنی مرضی سے جو ملازم اس فنڈ سے فائدہ اٹھانا چاہتا ہے وہ اس فنڈ کا حصہ بن سکتا ہے اور ملازمین کی اجازت سے ہر ماہ طے شدہ شرح کے مطابق ان کی تنخواہوں سے کٹوتی کرکے مذکورہ فنڈ میں جمع کی جاتی رہتی ہے۔3۔ بعض ادارے ہر ملازم کو جبراً اس فنڈ کا حصہ بنانے کے ساتھ ساتھ ملازمین کو اختیار دیتے ہیں کہ اگر کوئی ملازم اس فنڈ میں مقررہ شرح سے زیادہ رقم جمع کرانا چاہے تو کرا سکتا ہے؛ اس قسم کی کٹوتی کو جبری و اختیاری کٹوتی کہا جاتا ہے۔مذکورہ صورتوں میں ملنے والے اضافے کا حکم:1۔ پہلی صورت( جبری کٹوتی) کا حکم یہ ہے کہ یہ فنڈ کمپنی کی طرف سے ملازمین کے لیے تبرع و انعام ہوتا ہے اور ملازمین کے لیے یہ لینا شرعاً جائز ہوتا ہے؛ اس لیے  کہ ملازم نے اپنی رضامندی سے رقم جمع نہیں کروائی، ادارہ اس سے جس طرح بھی نفع کمائے ملازم اس کا ذمہ دار نہیں ہوتا، اور قانوناً وشرعاً ابھی تک مذکورہ رقم اس کی ملکیت میں بھی نہیں ہوتی ؛ لہٰذا اس کے لیے اضافی رقم لینا جائز ہوگا،  البتہ اگر کوئی احتیاطاً یہ رقم استعمال نہ کرے تو یہ تقوے کی بات ہے۔2۔ دوسری  قسم (اختیاری کٹوتی)   کا حکم یہ ہے کہ ملازمین نے اپنی تنخواہوں سے جتنی کٹوتی کرائی ہے  اور ادارے نے اپنی طرف سے جو رقم شامل کی ہے، اتنی ہی جمع شدہ رقم وہ لے سکتے  ہیں، ان دونوں رقموں سے زائد رقم  لینا شرعاًجائز نہیں ہوتا ؛ کیوں کہ اس صورت میں ملازم اپنے اختیار سے کٹوتی کرواتاہے، گویا وہ اپنی جمع شدہ رقم کو سودی انویسٹمنٹ میں صرف کرنے پر راضی ہوتاہے، لہٰذا یہ اضافہ لینا جائز نہیں ہوگا؛ کیوں کہ سودی معاملے پر رضامندی بھی ناجائز ہے۔3۔ تیسری صورت( جبری واختیاری کٹوتی) کا حکم یہ ہے کہ جتنی کٹوتی جبراً ہوئی ہے اس پر ملنے والی زائد رقم ملازم کے لیے لینا شرعاً جائز ہوتا ہے اور جتنی رقم ملازم نے اپنے اختیار سے کٹوائی ہے اس پر ملنے والی زائد رقم لینا جائز نہیں ہوتا۔ فقط واللہ اعلم
                                                  
عنوان: شیئرز میں پیسے انویسٹ کرنے کا حکم
سوال: اگر کوئی بندہ اپنی تحقیق کے مطابق حلال کمپنی  کے  شیئرز  دو یا تین سال کے لیے خرید کر چھوڑ دیتا ہے؛ تا کہ ان سے  اُسے نفع ہو تو  اس خیال  سے اس میں  پیسے انویسٹ کرنے کا کیا حکم ہے ؟ نیز نفع کا ہونا مشتری کی ذاتی رائے ہے؛  کیوں کہ ہو سکتا ہے مستقبل میں ان شیئرز کی قیمت گھٹ جائے اور مشتری کا نقصان ہو جائے؟
جواب: شیئرزکی خریدوفروخت میں اگر مندرجہ ذیل شرائط کا لحاظ رکھاجاتاہوتوجائزہے، ورنہ نہیں:1۔ جس کمپنی کے شیئرز کی خرید و فروخت کی جارہی ہو، خارج میں اس کمپنی کا وجود ہو، صرف کاغذی طور پر رجسٹرڈ نہ ہو۔2۔   اس کمپنی کے کل اثاثے نقد کی شکل میں نہ ہوں، بلکہ اس کمپنی کی ملکیت میں جامد اثاثے بھی موجود ہوں۔3۔ کمپنی کا کل یا کم از کم اکثر سرمایہ حلال ہو۔4۔ کمپنی کا کاروبار جائز ہو، حرام اشیاء کے کاروبار پر مشتمل نہ ہو۔5۔ شیئرز کی خرید و فروخت میں، خرید و فروخت کی تمام شرائط کی پابندی ہو۔ (مثلاً: شیئرز خریدنے کے بعد وہ مکمل طورپرخریدار کی ملکیت میں  آجائیں، اس کے بعد انہیں آگے فروخت کیا جائے، خریدار کی ملکیت مکمل ہونے اور قبضے سے پہلے شیئرز آگے فروخت کرنا جائز نہیں ہوگا، اسی طرح فرضی خریدوفروخت نہ کی جائے  وغیرہ)6۔ حاصل شدہ منافع کل کا کل شیئرز ہولڈرز میں تقسیم کیا جاتا ہو، (احتیاطی) ریزرو کے طور پر نفع کا کچھ حصہ محفوظ نہ کیا جاتا ہو۔7۔ شیئرز کی خرید و فروخت کے دوران بالواسطہ یا بلاواسطہ سود اور جوے کے کسی معاہدے کا حصہ بننے سے احتراز کیا جاتا ہو۔اگر شیئرز کے کاروبار میں ان شرائط کی رعایت رکھی جائے تو  کاروبار جائز ہوگا، ورنہ نہیں۔ جس کمپنی کے شیئرز خریدنا ہوں اس کے بارے میں معلومات حاصل کرلی جائیں، اگر وہ مذکورہ شرائط پر پوری اترتی ہو تو اس کے شیئرز کی خرید وفروخت جائز ہوگی۔ فقط واللہ اعلم
                                                  
عنوان: ترکہ کی تقسیم ماں، باپ شوہر 2 بیٹے 4 بیٹیاں
سوال: مرحومہ کے ورثا میں ماں اور باپ، شوہر،  2بیٹے  4بیٹیاں اور ایک بھائی  اور  ایک بہن ہے، تقسیم وراثت کس طرح ہوگی ؟
جواب: صورتِ  مسئولہ  میں مرحومہ  کے کل ترکہ کو  96 حصوں میں تقسیم کرکے  24 حصے شوہر کو، 16 حصے والد کو، 16 حصے والدہ کو، 10 حصے ہر ایک بیٹے کو، اور 5 حصے بیٹی کو ملیں گے۔یعنی 100 روپے میں سے 25 روپے شوہر کو، 16 روپے 66 پیسے والد کو، 16 روپے 66 پیسے والدہ  کو، 10 روپے 41 پیسے ہر ایک بیٹے کو، اور 5 روپے 20 پیسے ہر ایک بیٹی کو ملیں گے، جب کہ مرحومہ کے بھائی بہن، والد کے حیات ہونے کے سبب محروم رہیں گے۔فقط واللہ اعلم
                                                  
عنوان: چار بیٹوں اور ایک بیٹی میں میراث کی تقسیم
سوال: ترکے میں 487000  رقم  ہے،  ہم چار بھائی اور  ایک بہن ہے۔  ہم سب میں یہ رقم کسی طرح تقسیم ہو گی؟
جواب: بصورتِ  مسئولہ اگر میّت کے ورثاء میں صرف سوال میں ذکرکردہ ورثاء ہیں، اور  یہ ورثاء میت کی اولاد ہے، اس کے علاوہ دیگر شرعی ورثاء (والد ، والدہ وغیرہ) بھی نہیں ہیں، تو  ترکہ میں موجود رقم چار لاکھ ستاسی ہزار (487000)  روپے  میں  سے  میت  کے   ہر ایک بیٹے کو ایک لاکھ آٹھ ہزا دوسو بائیس (108,222.222) روپے ملیں گے، اور بیٹی کو چوّن ہزار ایک سو گیارہ (54,111.111)  روپے ملیں گے۔فقط واللہ اعلم
                                                  
عنوان: گھر کی تعمیر کے لیے رائج اسلامی بینک سے قرضہ لینا
سوال: میں سرکاری نوکری کرتا ہوں، میرا اپنا کوئی گھر نہیں ہے،  کسی نے   "HBL Islamic Home Finance"سے فائننس کرانے کا مشورہ دیا ہے، سوال یہ ہے کہ کیا یہ اسلامی شریعت کے مطابق ہے؟
جواب: صورتِ مسئولہ میں  مذکورہ بینک سے گھر بنانے کے  لیے قرضہ لینا جائز نہیں۔ فقط واللہ اعلمتفصیل کے لیے درج ذیل لنک پر فتاویٰ دیکھیے:اسلامک بینک سے ہوم لون کے ذریعہ گھر لینا’’میرا پاکستان میرا گھر‘‘ اسکیم کے تحت گھر بنانے کے لیے بینک سے قرضہ لینے کا حکم
                                                  
عنوان: کاروبار چائنہ والوں کے ساتھ کرنا
سوال: نیفرائٹ ایک قیمتی پتھر ہے، اس کا کاروبار چائنا والوں کے ساتھ جائز ہے؟
جواب: بصورتِ مسئولہ چائنا والے خواہ کسی باطل مذہب کے پیروکار  ہوں یا دہریے ہوں ان سے مذکورہ  پتھر  کا کاروبار کرنا جائز ہے۔البتہ اگر ملکی قانون میں اس پتھر کی تجارت پر پابندی ہو، یا  اس کے اجازت نامے کی مخصوص شرائط ہوں تو  ان کی پابندی کی جائے۔کسی غیر مسلم کو اپنے ساتھ تجارت میں شریک کرناجائز ہے بشرطیکہ مسلمان کا دینی لحاظ سے بھی کوئی نقصان نہ ہو اور مسلمانوں کی طاقت وقوت بھی اس سے متاثر نہ ہوتی ہو اور کاروبار میں شرعی اصولوں کالحاظ رکھاجاتاہو۔(کفایت المفتی 9/410)فقط واللہ اعلم
                                                  
عنوان: قرض پر نفع
سوال: ایک آدمی نے کسی کو ایک لاکھ روپے کی رقم دی اور وہ آدمی ہر ماہ کچھ پیسے نفع کے طور پر دیتا ہے تو اس کے ایک لاکھ روپے کا کیا حکم ہے ،وہ پیسے باقی رہے یانہیں؟
جواب: صورتِ  مسئولہ میں اگر ایک لاکھ روپے شرکت کے طور پر دیے ہوں اور  حاصل شدہ منافع کی فیصد کے حساب سے نفع وصول کیا جارہا ہو تو ایسا نفع لینا جائز ہے۔ اور اگر شرکت کے طور پر دیے ہوں اور اس میں متعین نفع یا انویسٹمنٹ کا کچھ فیصد متعین کرکے اتنا نفع وصول کر رہا ہو تو یہ صورت ناجائز ہے۔اور اگر رقم قرض کے طور پر دی ہو تو اس پر نفع وصول کرنا ناجائز ہے، صرف اپنی دی ہوئی رقم ہی وصول کرنا جائز ہے، اس سے زائد وصول کرنا سود ہے۔الدر المختار وحاشية ابن عابدين (رد المحتار) (5 / 21):"لأن الربا هو الفضل الخالي عن العوض وحقيقة الشروط الفاسدة هي زيادة ما لايقتضيه العقد ولايلائمه."فقط واللہ اعلم
                                                  
عنوان: مارگیج پر قرضہ لینا
سوال: 1- کینیڈا میں رہتے ہوئے  mortgage  لینا جائز ہے؟2- جس سے رشتہ ہورہا ہو اس کا گھر mortgage پر ہو تو رشتہ آگے بڑھائیں  یا نہیں ؟3- جس سے رشتہ ہورہا ہو، وہ  انشورنس کمپنی میں کام کرتا ہو انجینئر  کے طور  پر تو رشتہ آگے بڑھانا چاہیے؟
جواب: 1- کینیڈا میں رہتے ہوئے بھی  mortgage پر قرضہ  لینا جائز نہیں ہے۔2- جس سے رشتہ  ہورہا  ہو  اس  کا گھر mortgage پر ہو تو رشتہ آگے بڑھائیں نے میں شرعی حرج نہیں ، البتہ اس عمل کا گناہ  اس سودی طریقہ سے گھر لینے  والے  پر ہے۔3- انشورنس کمپنی  میں کسی بھی قسم کی ملازمت درست نہیں ۔ جس سے رشتہ ہورہا ہو، اگر وہ انشورنس کمپنی میں کام کرتا ہو ، گو انجینئر کے طور پر، اور اس جگہ ملازمت ترک کرنے پر تیار نہ ہو  تو رشتہ آگے  نہ بڑھانا  چاہیے؛  تاکہ حرام کمائی سے حفاظت رہے۔  البتہ اگر وہ توبہ کرچکا ہو اور  دوسری ملازمت تلاش کررہا ہو یا لڑکی کی عمر نکل رہی ہو اور اس  کے علاوہ کوئی رشتہ نہ ہو، تو رشتہ کیا جاسکتاہے، تاہم لڑکے کو سمجھانا چاہیے کہ وہ حرام ذریعۂ آمدن چھوڑ کر حلال ذریعہ اختیار کرے۔ فقط واللہ اعلم
                                                  
عنوان: سرکاری فیس ادا کیے بغیر گاڑی کا کاروبار
سوال: کیا سرکاری فیس (کسٹم) ادا کیے بغیر گاڑی کا کاروبار ٹھیک ہے؟ جب کہ یہ بتا کر کیا جائے۔
جواب: صورتِ مسئولہ میں ایسی گاڑیاں فروخت کرکے اس سے حاصل ہونے والی آمدنی حلال ہے۔باقی جو ٹیکس وغیرہ  شرعی حدود میں ہوں وہ ادا کرنے چاہییں؛ کیوں کہ  قانون کی خلاف ورزی کی صورت میں عزت کا بھی خطرہ ہوتاہے، نیز جائز امور میں حکومتی قوانین پر عمل کرنا چاہیے۔فقط واللہ اعلم
                                                  
عنوان: میزان بینک سے گاڑی قسطوں پر لینا
سوال: میزان بینک سے قسطوں پر گاڑی لینا جائز ہے؟
جواب: مروجہ اسلامی بینکوں میں سے کسی بھی بینک کے معاملات شریعت کے اصولوں کے موافق نہیں؛  لہذا  ان سے قسطوں پر گاڑی لینے کا معاملہ کرنا جائز نہیں ہے۔تفصیل کے لیے درج ذیل لنک ملاحظہ کیجیے:میزان بینک اور بینک اسلامی سے گاڑی لینے کا حکمفقط واللہ اعلم
                                                  
عنوان: حرام مال قرض لینا
سوال: میں نے ایک پلاٹ خریدا ہے ایک لاکھ چالیس ہزار روپے کا ۔اور میرے پاس دس ہزار روپے کم پڑ رہے ہیں تو  میں نے ایک صاحب سے روپے مانگے تو اس نے جواب دیا کہ میرے پاس روپے ہیں ناجائز ہیں،  کیا میں ان سے ناجائز روپے پلاٹ کے  لیے لے سکتا ہوں؟ اس کو میں بعد میں دے دوں گا یعنی دو ماہ بعد تو میرے  لیے جائز ہیں یا نہیں؟
جواب: جس شخص کے پاس حرام مال ہو اس پر  لازم ہوتاہے کہ اس مال  کو  ثواب کی نیت کے بغیر صدقہ کردے،  بشرطیکہ اصل مالک کو واپس کرنا ممکن نہ ہو، اس مال کو اپنے استعمال میں لانا، یا کسی کو قرض دینا، یا کوئی اور  تصرف کرنا شرعًا جائز نہیں ہوتا،  نیز مذکورہ شخص جب وہی حرام رقم آپ کو قرض دے رہا ہے تو  صورتِ  مسئولہ میں  آپ کے لیے یہ رقم بطور قرض لینا جائز نہیں۔المبسوط للسرخسي میں ہے:"والسبيل في الكسب الخبيث التصدق". ( ١٢ / ١٧٢) الدر المختار وحاشية ابن عابدين (رد المحتار) میں ہے:"والحاصل أنه إن علم أرباب الأموال وجب رده عليهم، وإلا فإن علم عين الحرام لا يحل له ويتصدق به بنية صاحبه".(٥ / ٩٩)فتاوی شامی میں ہے:"لِأَنَّ سَبِيلَ الْكَسْبِ الْخَبِيثِ التَّصَدُّقُ إذَا تَعَذَّرَ الرَّدُّ عَلَى صَاحِبِهِ اهـ."( كتاب الحضر و الاباحة، فصل في البيع، ٦ / ٣٨٥، ط: دار الفكر)منحة الخالق لابن العابدين میں ہے:"وَيَجِبُ عَلَيْهِ تَفْرِيغُ ذِمَّتِهِ بِرَدِّهِ إلَى أَرْبَابِهِ إنْ عُلِمُوا وَإِلَّا إلَى الْفُقَرَاءِ."(منحة علي البحر، كتاب الزكوة، شروط وجوب الزكوة، ٢ / ٢١١، ط: دار الكتاب الإسلامي )فقط واللہ اعلم
                                                  
عنوان: بینک، سی ایس ڈی اور فرد واحد سے قسطوں پر چیزیں خریدنا
سوال: بینک،  سی ایس ڈی،  یاکسی اور لوکل آدمی سے اقساط یاکچھ ٹائم پر موجودہ ریٹ سے زیادہ ریٹ پر گاڑی یا موٹر سائیکل خریدنےکے بارے میں شرعًا کیا حکم ہے؟
جواب: بینک کے ذریعہ  قسطوں پر گاڑی یا موٹر سائیکل خریدنا شرعاً جائز نہیں ہے؛ کیوں کہ کسی بھی بینک سے قسطوں پر گاڑی وغیرہ خریدنے کی صورت میں ناجائز معاملہ کرنا پڑتاہے، خواہ روایتی بینک ہو یا مروجہ اسلامی بینک۔تفصیل کے لیے درج ذیل لنک پر فتویٰ ملاحظہ کیجیے:بینک کے ذریعہ قسطوں پر گاڑی خریدنابینک کے علاوہ دیگر اداروں سے یا کسی فردِ واحد سے   قسطوں پر خرید وفروخت میں  درج ذیل  شرائط کا لحاظ  اور رعایت کرنا ضروری ہے:قسط  کی رقم متعین ہو، مدت متعین ہو، معاملہ متعین ہو کہ نقد کا معاملہ کیا جارہا ہے یا ادھار،  اور عقد کے وقت مجموعی قیمت مقرر ہو، اور کسی قسط کی ادائیگی میں تاخیر کی صورت میں اس  میں اضافہ  (جرمانہ)  وصول نہ کیا جائے، نہ ہی بوقتِ عقد اس کی شرط ہو۔اگر عقد کے  وقت یہ شرط لگائی جائے کہ   قسط کی ادائیگی میں تاخیر ہوگی تو جرمانہ لگے، یہ شرط فاسد ہے، اس شرط کے ساتھ خریداری کا معاملہ بھی فاسد ہوجاتا ہے، اور اگر عقد  میں یہ شرط نہ لگائی جائے ، بلکہ قسط  کی ادائیگی میں تاخیر سے بچنے کے لیے دیگر جائز تدابیر اختیار کی جائیں تو یہ معاملہ جائز ہوگا۔ اسی طرح اگر عقد میں یہ شرط ہو کہ قبل از وقت قسط یا کل رقم کی ادائیگی کی صورت میں اسی شرح فیصد کے حساب سے قیمت میں کٹوتی کردی جائے گی، اس صورت میں بھی معاملہ ناجائز ہوگا۔اب  اگر CSD اور  لوکل آدمی سے خریدنے میں ان شرائط کی رعایت رکھی جائے تو وہاں سے موٹر سائیکل اور گاڑی خریدنا جائز ہو گا، ورنہ نہیں۔ المبسوط للسرخسی میں ہے:"وإذا عقد الْعَقْدَ عَلَى أَنَّهُ إلَى أَجَلِ كَذَا بِكَذَا وَبِالنَّقْدِ بِكَذَا أَوْ قَالَ إلَى شَهْرٍ بِكَذَا أَوْ إلَى شَهْرَيْنِ بِكَذَا فَهُوَ فَاسِدٌ؛ لِأَنَّهُ لَمْ يُعَاطِهِ عَلَى ثَمَنٍ مَعْلُومٍ وَلِنَهْيِ النَّبِيِّ صَلَّى اللَّهُ عَلَيْهِ وَسَلَّمَ  عَنْ شَرْطَيْنِ فِي بِيَعٍ، وَهَذَا هُوَ تَفْسِيرُ الشَّرْطَيْنِ فِي بِيَعٍ، وَمُطْلَقُ النَّهْيِ يُوجِبُ الْفَسَادَ فِي الْعُقُودِ الشَّرْعِيَّةِ، وَهَذَا إذَا افْتَرَقَا عَلَى هَذَا، فَإِنْ كَانَ يَتَرَاضَيَانِ بَيْنَهُمَا وَلَمْ يَتَفَرَّقَا حَتَّى قَاطَعَهُ عَلَى ثَمَنٍ مَعْلُومٍ، وَأَتَمَّا الْعَقْدَ عَلَيْهِ فَهُوَ جَائِزٌ؛ لِأَنَّهُمَا مَا افْتَرَقَا إلَّا بَعْدَ تَمَامِ شَرَطِ صِحَّةِ الْعَقْدِ".(13 /9، باب البیوع الفاسدہ، ط: غفاریہ)         شرح المجلہ میں ہے:"البیع مع تأجیل الثمن و تقسیطه صحیح ...  یلزم أن تکون المدة معلومةً في البیع بالتأجیل والتقسیط". (2/166، المادۃ 245، 246، ط: رشیدیہ)البحر الرائق میں ہے: "لِأَنَّ لِلْأَجَلِ شَبَهًا بِالْمَبِيعِ أَلَا تَرَى أَنَّهُ يُزَادُ فِي الثَّمَنِ لِأَجْلِ الْأَجَلِ، وَالشُّبْهَةُ فِي هَذَا مُلْحَقَةٌ بِالْحَقِيقَةِ". (6/114، باب المرابحۃ والتولیہ، ط:سعید)  فتاوی شامی میں ہے:"(وَ) لَا (بَيْعٌ بِشَرْطٍ) عَطْفٌ عَلَى إلَى النَّيْرُوزِ يَعْنِي الْأَصْلُ الْجَامِعُ فِي فَسَادِ الْعَقْدِ بِسَبَبِ شَرْطٍ(لَايَقْتَضِيهِ الْعَقْدُ وَلَا يُلَائِمُهُ وَفِيهِ نَفْعٌ لِأَحَدِهِمَا أَوْ) فِيهِ نَفْعٌ (لِمَبِيعٍ) هُوَ (مِنْ أَهْلِ الِاسْتِحْقَاقِ) لِلنَّفْعِ بِأَنْ يَكُونَ آدَمِيًّا، فَلَوْ لَمْ يَكُنْ  كَشَرْطِ أَنْ لَا يَرْكَبَ الدَّابَّةَ الْمَبِيعَةَ لَمْ يَكُنْ مُفْسِدًا كَمَا سَيَجِيءُ (وَلَمْ يَجْرِ الْعُرْفُ بِهِ وَ) لَمْ (يَرِدْ الشَّرْعُ بِجَوَازِهِ)".  (5/84، 85، مطلب فی البیع بشرط فاسد، ط : سعید)فقط واللہ اعلم
                                                  
عنوان: کار انشورنس کا حکم
سوال: کار کی انشورنس جائز ہے یا نہیں؟
جواب: انشورنس چوں کہ سود اور جوئے پر مشتمل ہوتی ہے، لہذا کسی بھی قسم کی  انشورنس کرانا  جائز نہیں  ہے۔ فقط واللہ اعلم
                                                  
عنوان: کیا یتیم پوتا اپنے دادا کی میراث کا حق دار ہے؟
سوال: یتیم پوتے کا میراث میں شرعی حصہ کیا ہے؟
جواب: مرحوم کی حقیقی اولاد کی موجودگی میں یتیم پوتا اپنے دادا / دادی  کے ترکہ کا حق دار نہیں، البتہ اگر دادا کی وفات  کے وقت یتیم کا والد زندہ تھا، لیکن  دادا مرحوم کے ترکہ کی تقسیم سے قبل اس  (یتیم کے والد) کی وفات ہوئی ہو تو اس صورت میں وہ دادا کی میراث کا اس طور پر حق دار ہوگا کہ وہ اپنے والد کی جگہ ان کا حصہ  وصول کرے گا۔تفصیل کے  لیے دیکھیے:پوتے کو دادا کی میراث سے حصہ کیوں نہیں ملتا؟فقط واللہ اعلم
                                                  
عنوان: ترکہ کی تقسیم بیوہ 3 بیٹے 5 بیٹیاں
سوال: والد کے انتقال کے بعد ہمارا گھر 6400000 چونسٹھ لاکھ روپے میں فروخت ہوا ہے۔اب اس رقم میں ہماری والدہ ، ہم تین بھائی اور پانچ بہنیں ہیں رقم کس حساب سے تقسیم ہوگی اور کس کے حصے میں کتنی رقم اآۓ گی ؟
جواب: صورتِ  مسئولہ میں مرحوم کے  حقوقِ متقدمہ   ادا کرنے (یعنی تجہیز و تکفین کے اخراجات، اور قرض تھا تو قرض ادا کرنے کے بعد، اگر کوئی جائز وصیت کی تھی تو اسے باقی ترکے کے ایک تہائی سے نافذ  کرنے) کے بعد باقی ترکے  کو  88 حصوں میں تقسیم کرکے، 11 حصے مرحوم کی بیوہ کو، 14 حصے ہر ایک بیٹے کو، اور 7 حصے ہر ایک بیٹی کو ملیں گے۔یعنی 6400000 روپے میں سے، آٹھ لاکھ (800,000 )روپے مرحوم کی بیوہ کو، دس لاکھ، اٹھارہ ہزار، ایک سوا اکیاسی روپے اکیاسی پیسے (1,018,181.81) ہر ایک بیٹے کو، اور  پانچ لاکھ، نو ہزار، نوے روپے نوے پیسے (509,090.90) ہر ایک بیٹی کو ملیں گے۔ فقط واللہ اعلم
                                                  
عنوان: کریڈٹ کارڈ کا استعمال
سوال: سلک بنک کا کریڈٹ کارڈ استعمال کر رہا ہوں، کیا یہ نا جا ئز تو نہیں؟
جواب: سلک بینک سمیت کسی بھی بینک  کا کریڈٹ کارڈ استعمال کرنا ناجائز ہے؛ لہذا اس کا ترک کرنا لازم  ہے۔مزید تفصیل یہاں ملاحظہ کریں :سود کی ادائیگی سے بچتے ہوئے کریڈٹ کارڈ کا استعمالوقت پر قسطیں ادا کرنے کی صورت میں بجاج فائننس اور کریڈٹ کارڈ استعمال کرنے کا حکمسودی قرضہ سود لگنے سے پہلے واپس کرنے کی نیت سے لینے کا حکمفقط واللہ اعلم
                                                  
عنوان: اہلیت ہونے کی صورت میں سرکاری نوکری کے حصول کے لیے رشوت دینے کا حکم
سوال: اگر کسی گورنمنٹ ملازمت کے لیے کچھ سیٹیں ہوں اور آپ اس ملازمت کے لیے اہل بھی ہوں،  لیکن آپ کو پتا  ہو کہ یہ ملازمت ملے گی ہی ان کو جو پیسے دیں گے تو کیا اپنا حق حاصل کرنے کے لیے پیسے دیے جاسکتے ہیں؟
جواب: واضح رہے  کہ رشوت لینے اور دینے والے پر حدیث میں لعنت وارد ہوئی ہے، جیسا کہ سنن ابی داؤد میں ہے:’’عن أبي سلمة، عن عبد الله بن عمرو، قال: «لعن رسول الله صلى الله عليه وسلم الراشي والمرتشي»‘‘.(3/ 300،کتاب الأقضیة، باب في کراهیة الرشوة، رقم الحدیث: 3580،ط: المکتبة العصریة)لہذا ا گر کوئی شخص کسی نوکری کا اہل ہو اور تمام قانونی تقاضوں کو پورا کرنے کے باوجود اسے  نوکری نہیں دی جارہی ہو اور رقم کا مطالبہ کیا جا رہا ہو، تو اس صورت میں بھی رشوت دے کر نوکری حاصل کرنے کی شرعاً اجازت نہ ہوگی، کوئی اور متبادل حلال ذریعہ اختیار کرنے کی کوشش کرنی چاہیے۔ ہاں  اگر مطلوبہ نوکری کی اہلیت ہو اور قانونی تقاضے بھی پورے ہوں تو جائز طریقے سے سفارش کے ذریعے ملازمت حاصل کرنا جائز ہوگا۔  فقط واللہ اعلم
                                                  
عنوان: میزان بینک میں سیونگ اکاؤنٹ کھولنے کا حکم
سوال: کیا میزان بینک میں سیونگ اکاؤنٹ کھلوا سکتے ہیں؟
جواب: مروجہ  اسلامی بینکوں  کے معاملات روایتی بینکوں کی طرح مکمل طور  پر شرعی اصولوں کے مطابق نہیں ہیں، اس لیے کسی بھی  بینک (چاہے روایتی سودی بینک ہو یا مروجہ اسلامی  نام سے موسوم کوئی بھی بینک ہو) میں سیونگ اکاؤنٹ کھلوانا اور نفع حاصل کرنا جائز نہیں ہے۔الجامع لاحکام القرآن (تفسير القرطبي )میں ہے:"يا أيها الذين آمنوا اتقوا الله وذروا ما بقي من الربا إن كنتم مؤمنين (278) فإن لم تفعلوا فأذنوا بحرب من الله ورسوله وإن تبتم فلكم رؤس أموالكم لا تظلمون ولا تظلمون (279)قوله تعالى: (الذين يأكلون الربا) يأكلون يأخذون، فعبر عن الأخذ بالأكل، لأن الأخذ إنما يراد للأكل. والربا في اللغة الزيادة مطلقا، يقال: ربا الشيء يربو إذا زاد، ومنه الحديث:" فلا والله ما أخذنا من لقمة إلا ربا من تحتها" يعني الطعام الذي دعا فيه النبي صلى الله عليه وسلم بالبركة، خرج الحديث مسلم رحمه الله. وقياس كتابته بالياء للكسرة  في أوله، وقد كتبوه في القرآن بالواو. ثم إن الشرع قد تصرف في هذا الإطلاق فقصره على بعض موارده، فمرة أطلقه على كسب الحرام، كما قال الله تعالى في اليهود:" وأخذهم الربوا وقد نهوا عنه  ". ولم يرد به الربا الشرعي الذي حكم بتحريمه علينا وإنما أراد المال الحرام، كما قال تعالى:" سماعون للكذب أكالون للسحت  " يعني به المال الحرام من الرشا، وما استحلوه من أموال الأميين حيث قالوا:" ليس علينا في الأميين سبيل  ". وعلى هذا فيدخل فيه النهي عن كل مال حرام بأي وجه اكتسب. والربا الذي عليه عرف الشرع شيئان: تحريم النساء، والتفاضل في العقود وفي المطعومات على ما نبينه. وغالبه ما كانت العرب تفعله، من قولها للغريم: أتقضي أم تربي؟ فكان الغريم يزيد في عدد المال ويصبر الطالب عليه. وهذا كله محرم باتفاق الأمة. الثانية- أكثر البيوع الممنوعة إنما تجد منعها لمعنى زيادة إما في عين مال، وإما في منفعة لأحدهما من تأخير ونحوه. ومن البيوع ما ليس فيه معنى الزيادة، كبيع الثمرة قبل بدو صلاحها، وكالبيع ساعة النداء يوم الجمعة، فإن قيل لفاعلها، آكل الربا فتجوز وتشبيه."(سورة البقرة، رقم الآية:278/279، ج:3، ص:347، ط:دارالفكر)فقط والله أعلم
                                                  
عنوان: جیز کیش میں 1000 روپے رکھنے پر جو ہمیں 20 فری منٹ دیتے ہیں  وہ جائز ہے؟
سوال: جیز کیش میں 1000 روپے رکھنے پر جو ہمیں 20 فری(منٹ) دیتے ہیں،   وہ جائز ہے؟
جواب: ایزی پیسہ اکاؤنٹ میں رقم رکھوانا درحقیقت  قرض ہے، اور  قرض دینا تو  فی نفسہ جائز ہے، لیکن  کمپنی  اکاؤنٹ ہولڈر کو  مخصوص رقم جمع کرانے کی شرط پر جو  یومیہ   فری منٹس اور میسیجز وغیرہ   فراہم کرتی ہے  تو  چوں کہ کمپنی  یہ سہولیات مشروط طور پردیتی  ہے، اس  لیے یہ  شرعاً ناجائز ہے؛  کیوں کہ قرض پر شرط لگا کر نفع  کا  لین دین سود ہے،اور   چوں کہ اس صورت میں  مذکورہ اکاؤنٹ کھلوانا ناجائز سودی معاہدہ کےساتھ مشروط ہے ؛ اس لیے یہ اکاؤنٹ کھلوانا یا کھولنا ہی جائز نہیں ہوگا۔"اعلاء السنن"میں ہے: " قال ابن المنذر: أجمعوا علی أن المسلف إذا شرط علی المستسلف زیادة  أو هدیة فأسلف علی ذلك، إن أخذ الزیادة علی ذلك ربا".(کتاب الحوالة، باب کل قرض جر  منفعة (14 /513)، ط۔ إدارة القرآن) فقط واللہ اعلم
                                                  
عنوان: ایزی پیسہ کے ذریعہ رقم بھیجنے کا حکم
سوال: ایزی  پیسہ  کے  ذریعے کسی کو پیسے بھیجنا کیسا ہے؟
جواب: معلومات کے مطابق "ایزی پیسہ اکاؤنٹ" کی پشت پر ایک بینک ہوتا ہے، "telenor micro-financing bank"،  جس میں عام طور پر چھوٹے سرمایہ داروں کی رقوم سود پر رکھی جاتی ہیں اور اس میں سے چھوٹے کاروباروں کے لیے سود پر قرض بھی دیا جاتا ہے۔اس کی فقہی حیثیت یہ ہے کہ اس اکاؤنٹ میں جمع کردہ رقم قرض ہے، اور  چوں کہ قرض دے کر اس سے کسی بھی قسم کا نفع اٹھانا جائز نہیں ہے؛ اس لیے اس قرض کے بدلے کمپنی کی طرف سے دی جانے والی سہولیات وصول کرنا اور ان کا استعمال کرنا جائز نہیں ہے، لہذا   کمپنی  اکاؤنٹ ہولڈر کو اس مخصوص رقم جمع کرانے کی شرط پر  یومیہ فری منٹس اور میسیجز وغیرہ کی سہولت فراہم کرتی ہے یا رقم کی منتقلی پر ڈسکاؤنٹ وغیرہ دیتی ہے یا ایزی لوڈ پر کیش بیک دیتی ہے تو  ان کا استعمال جائز نہیں ہوگا، اس لیے کہ اس اکاؤنٹ میں رقم رکھوانا درحقیقت  قرض ہے، اور  قرض دینا تو فی نفسہ جائز ہے، لیکن کمپنی اس پر جو  مشروط منافع دیتی  ہے، یہ  شرعاً ناجائز ہے؛ اس لیے کہ قرض پر شرط لگا کر نفع  کے لین دین  کو نبی کریم ﷺ نے سود قرار دیا ہے۔  نیز   چوں کہ اس صورت  میں  مذکورہ اکاؤنٹ کھلوانا ناجائز معاملے کےساتھ مشروط ہے ؛ اس لیے یہ اکاؤنٹ کھلوانا یا کھولنا  بھی جائز نہیں ہوگا۔اگر کوئی ’’ایزی پیسہ اکاؤنٹ‘‘  کھلواچکاہو تو اس کے لیے یہ حکم ہے کہ وہ جلد از جلد مذکورہ اکاؤنٹ ختم کروائے اور صرف اپنی جمع کردہ رقم واپس لے سکتاہے، یا صرف جمع کردہ رقم کے برابر استفادہ کرسکتاہے، اس رقم پر ملنے والے اضافی فوائد حاصل کرنا اس کے لیے جائز نہیں ہوں گے۔ اور اگر  کوئی کمپنی ایزی پیسہ اکاؤنٹ  کھلوانے کو اس ناجائز معاملہ  کے ساتھ مشروط  نہ کرے، یعنی مخصوص رقم  رکھوانے کی شرط کے بغیر ہی کھولا جائے،  یا کمپنی نے از خود کھول دیا ہو  تو  پھر رقم کی منتقلی، بلوں کی ادائیگی اور دیگر اس طرح کے کاموں کےلیے  اس اکاؤنٹ کا استعمال جائز ہوگا، اب اس صورت میں اس اکاؤنٹ کے استعمال کی صورت میں اگر کوئی رعایت یا کیش بیک ملتا ہے تو اس  کے حکم میں یہ تفصیل ہوگی کہ اگر وہ کیش بیک اور رعایت اسی کمپنی کی طرف سے مل رہا ہے  تو یہ ان کی طرف سے تبرع ہوگا، اور اس کا استعمال جائز ہوگا، اور اگر یہ رعایت اس کی پشت پر موجود بینک کی طرف سے مل رہا ہے تو پھر اس رعایت کا استعمال جائز نہیں ہوگا، اس بارے میں معلومات کرلی جائیں، اور جب تک معلومات نہ ہوں ان کیش بیک اور سہولیات کے استعمال سے احتیاط کی جائے۔اور اگر کوئی کمپنی ایزی پیسہ اکاؤنٹ کھلوانے کو مخصوص رقم جمع کرانے سے بھی مشروط نہ کرے، اور رقم جمع کرنے پر اضافی رقم یا سہولیات وغیرہ بھی نہ دے، بلکہ رقوم کی منتقلی، بلوں کی ادائیگی یا لوڈ کرنے کی حد تک سہولیات ہوں تو ایسا اکاؤنٹ کھلوانا اور اس سے استفادہ کرنا جائز ہوگا۔ واضح رہے کہ اس وقت "ایزی پیسہ اکاؤنٹ" کے نام سے کام کرنے والی کمپنی کا اکاؤنٹ  پہلی صورت والا ہوتاہے، اس لیے  ’’ایزی پیسہ اکاؤنٹ‘‘ کھلوانے سے اجتناب کیا جائے۔فتاوی شامی میں ہے:"وفي الأشباه: كل قرض جر نفعاًحرام، فكره للمرتهن سكنى المرهونة بإذن الراهن".(5/166، مطلب كل قرض جر نفعًا، ط: سعید)وفیه أیضًا (6/ 63):"وفي الخانية: رجل استقرض دراهم وأسكن المقرض في داره، قالوا: يجب أجر المثل على المقرض؛ لأن المستقرض إنما أسكنه في داره عوضاً عن منفعة القرض لا مجاناً"."اعلاء السنن"میں ہے: " قال ابن المنذر: أجمعوا علی أن المسلف إذا شرط علی المستسلف زیادة  أو هدیة فأسلف علی ذلك، إن أخذ الزیادة علی ذلك ربا".(14/513، باب كل قرض جر  منفعةً، كتاب الحوالة، ط: إدارة القرآن)فقط والله أعلم
                                                  
عنوان: غیر قانونی سافٹ ویئر انسٹال کرنا
سوال: میں چاہتا  ہوں  کہ میں آن لائن کمائی کروں جو کہ آج کل کافی لوگ کرتے ہیں ،اس مقصد کے لیے مجھے ایسے سافٹ وئیر استعمال کرنے پڑ رہے ہیں جو کہ بہت مہنگے ہیں اور ان کو غیر قانونی ذرائع سے انسٹال کیے جاتے ہیں، کیا اس طریقے سے کمائی حلال ہے اور اگر اس طریقہ سے پیسے کمالیے گئے ہوں تو اس کا کیا حکم ہے؟
جواب: اگر غیر قانونی سافٹ ویئرز انسٹال کرنے کا مطلب یہ ہے کہ وہ سافٹ ویئر انسٹال کرنا جن کے حقوق محفوظ ہوں تو انہیں سی ڈی یا کسی ویب سائٹ سے حاصل کرکے انہیں انسٹال کرنے کی اجازت ہے، پھر ان سافٹ ویئرز کے ذریعہ پیسے کمانا حلال ہے، تاہم احتیاط کے خلاف ہے۔فتاوی شامی میں ہے:"وفي الأشباه: لايجوز الاعتياض عن الحقوق المجردة كحق الشفعة."( كتاب البيوع ۴/ ۵۱۸ ط: سعيد)فقط واللہ اعلم
                                                  
عنوان: جانور شرکت پر دینے کی ناجائز صورت
سوال: کسی شخص کو گائے ،بھینس خرید کے دے دینا اس شرط پر کہ گائے کا گھاس و چارہ آپ پر اور دودھ آدھ وآدھ اور جانور (گائے ،بھینس )جو بچہ دے گی وہ خدمت یعنی پالنے والے کا ہوگا ، اس کا کیا حکم ہے؟
جواب: مذکورہ قسم کے معاملہ کو فقہاءِ احناف نے نا جائز لکھا ہے،اور ایسی صورت میں احناف کے نزدیک دودھ اور بچے دونوں مالک کے ہوں گے، اور پالنے والے کو اجرت دی جائے گی،یعنی عام طورپر جانور کے چارہ وغیرہ کے علاوہ جانور پالنے اور رکھنے کی جواجرت بنتی ہے پالنے والااس اجرت کا مستحق ہوگا۔ البتہ حضرت تھانوی رحمۃ اللہ علیہ نے ابتلاءِ شدید کی صورت میں  اس کے جواز کی گنجائش کا قول اختیار کیا ہے، لہذا جہاں ابتلاءِ عام ہو تو ایسا معاملہ کرنے کی گنجائش ہو گی، لیکن بہرحال احتیاط کرنا زیادہ بہتر ہے۔(امداد الفتاوی۔3/342)احناف کے نزدیک اس کے متبادل جواز کی ممکنہ صورتیں درج ذیل ہیں:۱۔۔  ایک صورت تو وہی ہے کہ کرایہ پر پالنے کے لیے دے دے، اور پالنے والے کی اجرت طے کرلے، اس صورت میں دودھ، بچے وغیرہ سب مالک کے ہوں گے۔2۔۔ زید (مثلا)  اپنے پیسوں سے جانور خریدے اور پھر عمرو (مثلا) کے ہاتھ اس کا آدھا حصہ  آدھی قیمت پر بیچ دے ،پھر زید عمرو کو وہ پیسے معاف کردے،تو  دونوں کے درمیان  وہ جانور مشترک ہوجائے گا،  اس جانورسے  جو بچے   پیدا ہوجائے ، ہر ہر بچے میں زیداور عمرو برابر شریک ہوں گےاور اس طرح اس جانورکے دودھ میں بھی دونوں برابر شریک ہوں گے ۔3۔۔  زید اور عمرو   دونوں پیسے ملا کرجانور خریدیں، اس میں ہر ایک اپنی مالیت کے بقدر شریک ہوگا ، اوراسی طرح  مالیت کے تناسب سے دونوں اس کے دودھ ، اور ہر ہر بچے میں بھی  شریک ہوں گے ، البتہ اس صورت میں اس طرح طے کرنا کہ پہلا بچہ ایک ہوگا اور دوسرا بچہ دوسرے کا ہوگا یہ شرعا غلط ہے،دونوں ہر ہر بچے میں اپنے اپنے حصے کے بقدر شریک ہوں گے ۔ فتاوی عالمگیری میں ہے:"دفع بقرة إلى رجل على أن يعلفها وما يكون من اللبن والسمن بينهما أنصافا فالإجارة فاسدة."(4/۵۰4۔ کتاب الاجارة، الفصل الثالث في قفيز الطحان وما هو في معناه  ۔ط/رشیديه)خلاصۃ الفتاوی ہے :"رجل دفع بقرة إلى رجل بالعلف مناصفة وهي التي تسمى بالفارسية كاونيم سوو بأن دفع على أن ما يحصل من اللبن والسمن بينهما نصفان فهذا فاسد والحادث كله لصاحب البقرة والإجارة فاسدة."(خلاصة الفتاوی:۳/۱۱4۔کتاب الاجارة، الجنس الثالث فی الدواب۔۔ومایتصل بها۔ط/قدیمی)بدائع الصنائع میں ہے:"وَلَا خِلَافَ في شَرِكَةِ الْمِلْكِ أَنَّ الزِّيَادَةَ فيها تَكُونُ على قَدْرِ الْمَالِ حتى لو شَرَطَ الشَّرِيكَانِ في مِلْكِ مَاشِيَةٍ لِأَحَدِهِمَا فَضْلًا من أَوْلَادِهَا وَأَلْبَانِهَا لم تَجُزْ بِالْإِجْمَاعِ."(6/6۲۔کتاب الشرکة، فَصْلٌ وَأَمَّا بَيَانُ شَرَائِطِ جَوَازِ هذه الْأَنْوَاعِ۔ط/سعید)فتاوی عالمگیریہ میں ہے:"دفع بقرة إلى رجل على أن يعلفها وما يكون من اللبن والسمن بينهما أنصافا فالإجارة فاسدة ... والحيلة في جوازه أن يبيع نصف البقرة منه بثمن ويبرئه عنه ثم يأمر باتخاذ اللبن والمصل فيكون بينهما."(4/۵۰4۔ کتاب الاجارة، الفصل الثالث في قفيز الطحان وما هو في معناه  ۔ط/رشیديه)المبسوط للسرخسی میں ہے:"بِخِلَافِ الزَّوَائِدِ فَإِنَّهَا تَتَوَلَّدُ مِنْ الْمِلْكِ فَإِنَّمَا تَتَوَلَّدُ بِقَدْرِ الْمِلْكِ."(المبسوط للسرخسی:۱۵/6۔کتاب القسمة،۔ الناشر:دار المعرفة – بيروت ۔تاريخ النشر: 1414هـ = 1993م)فقط واللہ اعلم
                                                  
عنوان: ہنڈی کے کاروبار کی ایک صورت کا حکم
سوال: اگر کوئی آدمی  مجھے کہتا ہے کہ مجھے دبئی میں 10000 درہم دو، میں وہ درہم 36.90میں خریدتا ہوں اور اس آدمی کو 37 میں فروخت کرتا ہوں، اور میرا دبئی والا آدمی اس آدمی کو 10000 درہم دے دیتا ہے،  پھر 10000 درہم کی جو رقم بنتی ہے وہ میں پاکستان میں وصول کرتا ہوں، کیا یہ نفع جائز ہے؟ میرا دبئی والا آدمی پاکستانی آدمی کو جب 10000 دے دے اس کے بعد دوبارہ اس کے ساتھ ریٹ کروں؟
جواب: آپ نے سوال میں مذکورہ کام کی جو تفصیل لکھی ہے اس سے معلوم ہوتا ہے کہ یہ کام حوالہ اور ہنڈی کا ہے، لہذا جب آپ پاکستان میں موجود شخص کو درہم دیں تو اس سے پاکستان یا دبئی میں اس وقت کے درہم کے مارکیٹ ریٹ میں سے کسی ایک ریٹ کو مقرر کرلیں اور اس حساب سے پاکستانی روپے وصول کرلیں۔باقی حوالہ کے ذریعے رقوم کی ترسیل کا تفصیلی حکم جاننے کے لیے درج ذیل لنک پر فتویٰ ملاحظہ کیجیے:ہنڈی سے پیسہ بھیجنے کا حکمفقط واللہ اعلم
                                                  
عنوان: آن لائن فاریکس ٹریڈنگ کا حکم
سوال: کیا آن لائن فاریکس ٹریڈنگ جائز ہے یا نہیں؟
جواب: آج کل فاریکس (forex) کے نام سے بین الاقوامی سطح پر ایک کاروبار رائج ہے، اس کاروبار میں سونا، چاندی، کرنسی، کپاس، گندم، گیس، خام تیل، جانور اور دیگر بہت سی اشیاء کی خرید و فروخت ہوتی ہے، ہمارے علم کے مطابق ’’فاریکس ٹریڈنگ‘‘ کے اس وقت جتنے طریقے رائج ہیں  وہ  شرعی اصولوں کی مکمل رعایت نہ ہونے اور شرعی سقم کی موجودگی کی وجہ سے ناجائز ہیں۔کیوں کہ   ’’فاریکس ٹریڈنگ‘‘ میں اگر سونا ، چاندی اور کرنسی کا کاروبار کیا جائے تو چوں کہ  شریعت نے سونا ،چاندی اور کرنسی کے تبادلے میں چند شرائط عائد کی ہیں، جن میں سے ایک اہم شرط اس معاملے کے دونوں عوضوں پر قبضے کا پایا جانا ہے، جس کا مطلب یہ ہے کہ یہ معاملہ واقعی ایک معاملے کے طور پر انجام دیا جارہا ہے، جس میں معاملہ کنندگان کو دونوں عوض اپنی جگہ مطلوب ہیں۔ فاریکس کے آن لائن کاروبار میں مختلف کرنسیوں کے تبادلے میں عموماً نہ تو کرنسیوں کی حقیقی خرید وفروخت ہی مقصد ہوتی ہے، (بلکہ قیمتوں کے گھٹنے بڑھنے پر ہونے والا فائدہ مطلب ہوتا ہے، جس میں آخر میں فرق برابر کیا جاتا ہے، گو بعض صورتوں میں مطالبے پر سونا، چاندی حوالہ بھی کیا جاتاہو)، اور نہ ہی قبضہ اپنی شرائط کے ساتھ پایا جاتا ہے، اس لیے یہ کاروبار جائز نہیں ہوگا۔ اور اگر فاریکس ٹریڈنگ میں سونا، چاندی اور کرنسی کے علاوہ دیگر اشیاء کا کاروبار کیا جائے تو بھی چوں کہ اس کاروبار میں عام طور پر خرید و فروخت صرف ایک کاغذی کاروائی ہوتی ہے، خریدی ہوئی اشیاء پر نہ تو قبضہ کیا جاتا ہے اور نہ ہی قبضہ کرنا مقصود ہوتا ہے، بلکہ محض نفع و نقصان برابر کیا جاتا ہے، گویا صرف سٹہ کھیلنا مقصود ہوتا ہے، ایسی صورت میں خریدی ہوئی چیز کو  واپس بیچنے کی صورت میں ’’بیع قبل القبض‘‘ لازم آتی ہے، جس سے حدیث شریف میں منع کیا گیا ہے اس لیے فقہاء نے اس کو ناجائز قرار دیا ہے۔مزید تفصیل کے لیے درج ذیل لنک ملاحظہ کیجیے:فاریکس ٹریڈنگ کا حکمفقط واللہ اعلم
                                                  
عنوان: یوٹیوب/ فیس بک چینلز پر رقم کمانے کا حکم
سوال: یوٹیوب  چینل یا فیس بک چینل کے ذریعے جو رقم اکاؤنٹ میں آتی  ہے  وہ  رقم جائز   ہے یا نا جائز؟
جواب: یوٹیوب  چینل یا فیس بک چینل کے ذریعے رقم کمانے کا  شرعی حکم یہ ہے کہ اگر مذکورہ  چینلز  پر ویڈیو اَپ  لوڈ کرنے والا جان د ار   کی تصویر والی ویڈیو  اَپ لوڈ کرے،  یا اس ویڈیو میں میوزک  اور موسیقی ہو،  یا اس میں کسی بھی چیز کا غیرشرعی اشتہار   ہو ، یا اس کے لیے کوئی غیر شرعی معاہدہ کرنا پڑتا ہوتو ایسے چینل  کے ذریعے پیسے کمانا جائز نہیں ہے۔عام طور پر اگر ویڈیو میں مذکورہ خرابیاں  نہ بھی ہوں تب بھی ایسے چینلز کی طرف سے لگائے جانے والے  اشتہار میں یہ خرابیاں پائی جاتی ہیں، اور ہماری معلومات کے مطابق یوٹیوب یا فیس بک کو  اگر  ایڈ چلانے کی اجازت دی جائے تو اس کے بعد وہ ملکوں کے حساب سے، لوکیشن کے حساب سے، سرچنگ کی بنیاد پر مختلف ایڈ  چلاتے  ہیں، مثلاً اگر  پاکستان میں اسی ویڈیو پر وہ کوئی اشتہار چلاتے ہیں تو  مغربی ممالک میں اس پر وہ کسی اور قسم کا اشتہار چلاتے ہیں،  اسی طرح پاکستان میں ہی کسی ایک یوزر کے لیے کوئی اشتہار چلاتے ہیں تو دوسرے یوزر کے لیے اس کی سرچنگ بیس پر یا اس کی لوکیشن کے اعتبار سے قریب ترین کسی شاپنگ مال وغیرہ یا کسی بھی چیز کی بنیاد پر دوسرا شتہار چلادیتے ہیں، جس  میں بسااوقات حرام اور ناجائز چیزوں کی تشہیر بھی کرتے ہیں،  اور حرام چیزیں نہ بھی ہوں تو تصاویر یا موسیقی پر مشتمل اشتہارات تو عمومًا ہوتے ہی ہیں، ان تمام مفاسد کے پیشِ نظر ایسے چینلز کے ذریعے پیسے کمانے کی شرعاً اجازت نہیں ہے۔فتاوی شامی میں ہے:"وظاهر كلام النووي في شرح مسلم الإجماع على تحريم تصوير الحيوان، وقال: وسواء صنعه لما يمتهن أو لغيره، فصنعته حرام بكل حال لأن فيه مضاهاة لخلق الله تعالى، وسواء كان في ثوب أو بساط أو درهم وإناء وحائط وغيرها اهـ فينبغي أن يكون حراما لا مكروها إن ثبت الإجماع أو قطعية الدليل بتواتره اهـ كلام البحر ملخصا."(كتاب الصلوة، باب مايفسد الصلوة ومايكره، ج:1، ص:647، ط:ايج ايم سعيد) الجامع لاحکام القرآن (تفسير القرطبي) میں ہے:" {وَلَا تَأْكُلُوا أَمْوَالَكُمْ بَيْنَكُمْ بِالْبَاطِلِ وَتُدْلُوا بِهَا إِلَى الْحُكَّامِ لِتَأْكُلُوا فَرِيقًا مِنْ أَمْوَالِ النَّاسِ بِالْإِثْمِ وَأَنْتُمْ تَعْلَمُونَ} (188) الْخِطَابُ بِهَذِهِ الْآيَةِ يَتَضَمَّنُ جَمِيعَ أُمَّةِ مُحَمَّدٍ صَلَّى اللَّهُ عَلَيْهِ وَسَلَّمَ، وَالْمَعْنَى: لَا يَأْكُلُ بَعْضكُمْ مَالَ بَعْضٍ بِغَيْرِ حَقٍّ. فَيَدْخُلُ فِي هَذَا: الْقِمَارُ وَالْخِدَاعُ وَالْغُصُوبُ وَجَحْدُ الْحُقُوقِ، وَمَا لَاتَطِيبُ بِهِ نَفْسُ مَالِكِهِ، أَوْ حَرَّمَتْهُ الشَّرِيعَةُ وَإِنْ طَابَتْ به نفس مالكه، كهر الْبَغِيِّ وَحُلْوَانِ الْكَاهِنِ وَأَثْمَانِ الْخُمُورِ وَالْخَنَازِيرِ وَغَيْرِ ذَلِكَ...وَأُضِيفَتِ الْأَمْوَالُ إِلَى ضَمِيرِ المنتهى لَمَّا كَانَ كُلُّ وَاحِدٌ مِنْهُمَا مَنْهِيًّا وَمَنْهِيًّا عنه، كما قال:" تَقْتُلُونَ أَنْفُسَكُمْ ". وَقَالَ قَوْمٌ: الْمُرَادُ بِالْآيَةِ" وَلا تَأْكُلُوا أَمْوالَكُمْ بَيْنَكُمْ بِالْباطِلِ «3» " أَيْ فِي الْمَلَاهِي وَالْقِيَانُ وَالشُّرْبُ وَالْبَطَالَةُ، فَيَجِيءُ عَلَى هَذَا إِضَافَةُ الْمَالِ إِلَى ضَمِيرِ الْمَالِكِينَ. الثَّالِثَةُ- مَنْ أَخَذَ مَالَ غَيْرِهِ لَا عَلَى وَجْهِ إِذْنِ الشَّرْعِ فَقَدْ أكله بالباطل، ومن الأكل بالباطل أن يقتضى الْقَاضِي لَكَ وَأَنْتَ تَعْلَمُ أَنَّكَ مُبْطِلٌ، فَالْحَرَامُ لَا يَصِيرُ حَلَالًا بِقَضَاءِ الْقَاضِي، لِأَنَّهُ إِنَّمَا يَقْضِي بِالظَّاهِرِ. وَهَذَا إِجْمَاعٌ فِي الْأَمْوَالِ."(سورة البقرة، رقم الآية:188، ج:2، ص:338، ط:دارالكتب المصرية)فقط والله اعلم
                                                  
عنوان: آن لائن کمائی کا حکم
سوال: آن لائن ارننگ کیا ہے؟
جواب: کسی بھی چیز کو آن لائن فروخت کرنا اور نفع کمانا آن لائن ارننگ کہلاتا ہے، آن لائن تجارت شرعًا صحیح ہونے کے لیے  بیع کی دیگر  شرائط  ملحوظ رکھنے کے ساتھ،  خاص طور پر یہ بھی ضروری ہے کہ فروخت کردہ  چیز  بائع کی ملکیت  اور قبضے میں ہو، جو  چیز قبضے میں نہ ہو  اسے بیچنے کی اجازت نہیں ہے،  ہاں ایسی صورت میں وعدۂ بیع کرسکتاہے، پھر وہ چیز ملکیت اور قبضے میں آنے کے بعد دوبارہ سودا کرلے، یا اس صورت میں (یعنی جب کہ چیز ملکیت و قبضے میں نہیں ہے) بجائے بیع کا معاملہ کرنے کے بطور بروکر  کمیشن متعین کرکے  کام کرے، یعنی آن لائن آرڈر لے کر کسی دکان وغیرہ سے چیز خرید کر خریدار تک پہنچائے اور اپنے  اس عمل اور محنت کی اجرت متعین کرکے وصول کرلے۔ نیز یہ بھی ملحوظ رہے کہ کرنسی اور سونا، چاندی کی خرید و فروخت آن لائن درست نہیں ہوگی، کیوں کہ ان اشیاء کی خرید و فروخت صحیح ہونے کے لیے مجلسِ عقد میں ہی قبضہ ضروری ہے۔مذکورہ طریقہ تجارت کے  تفصیلی شرعی حکم کے  لیے دیکھیے:آن لائن شاپنگ کا حکم آن لائن ڈراپ شپنگ کے کاروبار کا حکم فقط واللہ اعلم
                                                  
عنوان: تیسیر ٹاؤن نام ہاؤسنگ اسکیم میں حصہ لینا
سوال: آج کل تیسر ٹاؤن کے نام سے ایک اسکیم لاؤنج کی ہے   سندھ گورنمنٹ  نے ،  اس کا طریقہ یہ ہو تا ہے کہ آپ 16,000 سلک بینک میں جمع کراتے ہیں فارم کے ساتھ،  تین مہینے بعد قرعہ ندازی ہوتی ہے،  اگر اس قرعہ اندازی میں آپ کا پلاٹ نہیں نکلا تو  جو آپ نے 16000 جمع کراۓ تھے اس میں سے ایک ہزار روپے کاٹ کر 15,000 روپے واپس کر دیے جاتے ہیں اور اس پروسس میں تین سے چھ ماہ کا وقت لگ جاتا ہے اور  اس عرصے  میں درخواست گزاروں کی جمع کی گئی رقم ادارے کے اکاؤنٹ جو کہ سلک بینک میں ہوتا ہے میں موجود رہتی ہے، کیا اس قرعہ ندازی میں شریک ہونا شرعی اعتبار سے جائز ہے ؟
جواب: بصورتِ مسئولہ اس طرح کی بکنگ کرانا شرعًا جائز ہے ،باقی نام نہ آنے کی صورت میں پروجیکٹ انتظامیہ جو ہزار روپے کی کٹوتی کرتی ہے اگر وہ بلاکسی عوض ہے تو یہ کٹوتی کرنا جائز  نہیں،اور اگر انتظامیہ اس بات کی صراحت کرتی ہے کہ یہ رقم فارم اور اس سے متعلقہ امور کی انجام دہی کا عوض ہے، یعنی بطورِ سروس چارجز ہے تو  یہ کٹوتی درست ہے۔فقط واللہ اعلم
                                                  
عنوان: میزان بینک کے سیونگ اکاؤنٹ سے ملنے والا منافع کا حکم
سوال: اگر کسی شخص کا میزان بینک میں سیونگ اکاؤنٹ ہو ، تو بینک والے پیسے رکھنے پر جو سالانہ اضافی رقم دیتے ہیں، اس کا استعمال کرنا کیسا ہے؟
جواب: مروجہ اسلامی بینکوں کے معاملات مکمل طور  پر شرعی اصولوں کے مطابق نہیں ہیں، اس لیے کسی بھی  بینک (چاہے روایتی سودی ہو یا مروجہ اسلامی ہو) میں سیونگ اکاؤنٹ کھلوانا اور نفع حاصل کرنا جائز نہیں ہے، مذکورہ شخص کو چاہیے کہ وہ اپنا سیونگ اکاؤنٹ فوری طور پر  بند یا کرنٹ اکاؤنٹ سے تبدیل کروائے، اور اضافی رقم وصول نہ کرے۔الجامع لاحکام القرآن (تفسير القرطبي )میں ہے:"يا أيها الذين آمنوا اتقوا الله وذروا ما بقي من الربا إن كنتم مؤمنين (278) فإن لم تفعلوا فأذنوا بحرب من الله ورسوله وإن تبتم فلكم رؤس أموالكم لا تظلمون ولا تظلمون (279)قوله تعالى: (الذين يأكلون الربا) يأكلون يأخذون، فعبر عن الأخذ بالأكل، لأن الأخذ إنما يراد للأكل. والربا في اللغة الزيادة مطلقا، يقال: ربا الشيء يربو إذا زاد، ومنه الحديث:" فلا والله ما أخذنا من لقمة إلا ربا من تحتها" يعني الطعام الذي دعا فيه النبي صلى الله عليه وسلم بالبركة، خرج الحديث مسلم رحمه الله. وقياس كتابته بالياء للكسرة  في أوله، وقد كتبوه في القرآن بالواو. ثم إن الشرع قد تصرف في هذا الإطلاق فقصره على بعض موارده، فمرة أطلقه على كسب الحرام، كما قال الله تعالى في اليهود:" وأخذهم الربوا وقد نهوا عنه  ". ولم يرد به الربا الشرعي الذي حكم بتحريمه علينا وإنما أراد المال الحرام، كما قال تعالى:" سماعون للكذب أكالون للسحت  " يعني به المال الحرام من الرشا، وما استحلوه من أموال الأميين حيث قالوا:" ليس علينا في الأميين سبيل  ". وعلى هذا فيدخل فيه النهي عن كل مال حرام بأي وجه اكتسب. والربا الذي عليه عرف الشرع شيئان: تحريم النساء، والتفاضل في العقود وفي المطعومات على ما نبينه. وغالبه ما كانت العرب تفعله، من قولها للغريم: أتقضي أم تربي؟ فكان الغريم يزيد في عدد المال ويصبر الطالب عليه. وهذا كله محرم باتفاق الأمة. الثانية- أكثر البيوع الممنوعة إنما تجد منعها لمعنى زيادة إما في عين مال، وإما في منفعة لأحدهما من تأخير ونحوه. ومن البيوع ما ليس فيه معنى الزيادة، كبيع الثمرة قبل بدو صلاحها، وكالبيع ساعة النداء يوم الجمعة، فإن قيل لفاعلها، آكل الربا فتجوز وتشبيه."(سورة البقرة، رقم الآية:278/279، ج:3، ص:347، ط:دارالفكر)فقط والله أعلم
                                                  
عنوان: b4u کا شرعی حکم
سوال: B4U حلال ہے ،یا حرام؟
جواب: مذکورہ  کمپنی کی ویب سائٹ سے حاصل شدہ معلومات اور دیگر ذرائع سے دست یاب معلومات کے مطابق اس کا حکم درج ذیل ہے:1- چوں کہ مذکورہ ادارہ کرپٹو کرنسی میں کاروبار کرتا ہے، اور مذکورہ کرنسی  میں سرمایہ کاری جائز نہیں ہے، لہذا اس میں سرمایہ کاری کرنا درست نہیں ہے۔2- مذکورہ کمپنی میں سرمایہ کاری کرنے پر کمپنی دوقسم کے پیکج دیتی ہے:           1: آپ کا منافع فکس ہوگا۔ 2: آپ کامنافع فکس نہیں رہتا، کم بھی اور زیادہ بھی ہوسکتا ہے۔بصورتِ مسئولہ پہلی صورت جس میں منافع متعین ہوتا ہے، وہ  بہر صورت جائز نہیں۔ اور دوسری صورت کے بارے میں حکم یہ ہے کہ    کرپٹو کرنسی  میں انویسٹمنٹ کرنا جائز نہیں ہے؛ لہٰذا اس دوسری قسم (یعنی جس میں منافع متعین نہیں ہوتا) میں بھی انویسٹمنٹ  کرنا جائز نہیں ہے، کیوں کہ صرف منافع فکس نہ ہونے سے منافع حلال نہیں ہوتا، بلکہ دیگر شرعی حدود و شرائط کا لحاظ رکھنا بھی ضروری ہے۔ لہذا اس کمپنی میں پیسے انویسٹ کرنا جائز نہیں ہے۔3- اگر انویسٹر کے توسط سے لگنے والوں کے بعد ان کے توسط سے کاروبار میں لگنے والوں کی وجہ سے بھی پہلے انویسٹر کو اجرت یا کسی عنوان سے رقم دی جاتی ہے تو یہ مزید قباحت ہے۔کرپٹو کرنسی کا حکم جاننے کے لیے درج ذیل لنک ملاحظہ کیجیے:کرپٹو کرنسی اور بٹ کوائن کا حکمفتاوی شامی میں ہے:"(وكون الربح بينهما شائعًا) فلو عين قدرًا فسدت."(كتاب المضاربة، ج:5، ص:648، ط:ايج ايم سعيد)مرقاة  المفاتيح  شرح  مشكاة المصابيح  میں  ہے:"وعن النعمان بن بشير - رضي الله عنهما - قال: قال رسول الله صلى الله عليه وسلم: "«الحلال بين والحرام بين، وبينهما مشتبهات لايعلمهن كثير من الناس، فمن اتقى الشبهات استبرأ لدينه وعرضه، ومن وقع في الحرام كالراعي يرعى حول الحمى يوشك أن يرتع فيه، ألا وإن لكل ملك حمى، ألا وإن حمى الله محارمه، ألا وإن في الجسد مضغة إذا صلحت صلح الجسد كله، وإذا فسدت فسد الجسد كله، ألا وهي القلب» ". متفق عليه."(باب الكسب وطلب الحلال، ج:5، ص:1891، ط:دار الفكر.بيروت)فقط واللہ اعلم
                                                  
عنوان: ایزی پیسہ اکاؤنٹ میں ملنے والی رقم کا حکم
سوال: ایزی پیسہ والے اکاؤنٹ میں 2000 روپے رکھنے پر یومیہ 3 روپے دے رہےہیں،آیا یہ رقم ہمارے لیے وصول کرنا جائزہے یا حرام؟ اور یہ رقم 10000 اکاؤنٹ میں رکھنے پر یومیہ 15 روپے دے  رہے ہیں۔دوسرا یہ کہ کسی دوسرے نمبر پر رقم بھیجنے پر کبھی کبھار ریفنڈ بھی مل جاتا ہے کبھی 15 روپے یا کبھی 30 روپے اور یہ کمپنی خود دے رہی ہے۔تیسرا یہ کہ کوئی کسی ساتھی کو ایزی پیسہ انسٹال کرنے کی دعوت دے اور وہ اسی میسج پر کلک کرکے وہ دعوت قبول کرکے ایپلیکیشن انسٹال کرلے تو دعوت دینے والے کو ایزی پیسہ 50 روپے دے گی۔
جواب: ’’ایزی پیسہ اکاؤنٹ ‘‘  ایک ایسی سہولت ہے جس میں آپ اپنی جمع کردہ رقوم  سے کئی قسم کی سہولیات حاصل کرسکتے ہیں، مثلاً: بلوں کی ادائیگی، یا رقوم کا تبادلہ، موبائل وغیرہ میں بیلنس کا استعمال وغیرہ ۔ نیز تحقیق کرنے پر یہ بھی معلوم ہوا ہے کہ ان کی پشت پر ایک بینک ہوتا ہے، "telenor micro-financing bank "، یہ بھی ایک قسم کا بینک ہی ہے کہ جس میں عام طور پر چھوٹے سرمایہ داروں کی رقوم سود پر رکھی جاتی ہیں اور اس میں سے چھوٹے کاروباروں کے لیے سود پر قرض بھی دیا جاتا ہے۔اس کی فقہی حیثیت یہ ہے کہ اس اکاؤنٹ میں جمع کردہ رقم قرض ہے ، اور  چوں کہ قرض دے کر اس سے کسی بھی قسم کا نفع اٹھانا جائز نہیں ہے ؛ اس لیے اس قرض کے بدلے کمپنی کی طرف سے دی جانے والی سہولیات وصول کرنا اور ان کا استعمال کرنا جائز نہیں ہے، لہذا   کمپنی  اکاؤنٹ ہولڈر کو اس مخصوص رقم جمع کرانے کی شرط پر  یومیہ فری منٹس اور میسیجز وغیرہ کی سہولت فراہم کرتی ہے یا رقم کی منتقلی پر ڈسکاؤنٹ وغیرہ دیتی ہے یا ایزی لوڈ پر کیش بیک دیتی ہے تو  ان کا استعمال جائز نہیں ہوگا، اس لیے کہ اس اکاؤنٹ میں رقم رکھوانا درحقیقت  قرض ہے، اور  قرض دینا تو فی نفسہ جائز ہے، لیکن کمپنی اس پر جو  مشروط منافع دیتی  ہے، یہ  شرعاً ناجائز ہے؛ اس لیے کہ قرض پر شرط لگا کر نفع  کے لین دین  کو نبی کریم ﷺ نے سود قرار دیا ہے۔ لہذا ایزی پیسہ اکاؤنٹ  (جس میں مخصوص رقم رکھنے پر یہ منافع مشروط طور پر مل رہے ہیں)  میں  ملنے والی رقم یا اس اکاؤنٹ کی موجودگی میں کسی کو اس اکاؤنٹ کے انسٹال کی دعوت دینے کی صورت میں ملنے والی رقم کا استعمال جائز نہیں ہے۔اگر کوئی ’’ایزی پیسہ اکاؤنٹ‘‘  کھلواچکاہو تو اس کے لیے یہ حکم ہے کہ وہ جلد از جلد مذکورہ اکاؤنٹ ختم کروائے اور صرف اپنی جمع کردہ رقم واپس لے سکتاہے، یا صرف جمع کردہ رقم کے برابر استفادہ کرسکتاہے۔ فقط واللہ اعلم
                                                  
عنوان: نیا پاکستان ہاؤسنگ سکیم کے تحت ملنے والے قرضہ کے لینے کا حکم
سوال: نیا پاکستان ہاؤسنگ سکیم کے تحت قرضہ لینا کیسا ہے؟
جواب: بصورتِ مسئولہ   حکومت کی طرف سے  بعنوان "نیا پاکستان ہاؤسنگ سکیم"  کے تحت ملنے والی رقم بطورِ قرضہ دینے کے بعد واپسی پر اضافی رقم دینی پڑتی ہے  جو کہ سود ہے؛ لہذا حکومتی سکیم نیاپاکستان ہاؤسنگ سکیم کے تحت ملنے والا قرضہ لینا شرعاً جائز  نہیں ہے، اگر آپ  کے پاس  فی الحال اتنی رقم نہیں ہے جس سے آپ ذاتی مکان خرید سکیں اور قسطوں پر خریدنے کی بھی کوئی جائز صورت نہ بن سکے تو بھی آپ کے لیے مذکورہ سکیم کے تحت قرضہ لینے کی اجازت نہیں ہے، اگر  کسی سے غیر سودی قرض مل جائے تو آدمی لے لے، بصورتِ دیگر مکان خریدنے کے لیے رقم جمع کرنا شروع کر دے اور  جب تک رقم جمع نہ ہو جائے اُس وقت تک اپنی حیثیت کے مطابق کرایہ کے مکان میں رہے، شرعی حدود میں رہ کر کفایت شعاری سے کام لے، پھر جب پیسے جمع ہو جائیں تو اُن پیسوں سے مکان خرید لے۔اس دوران جو تکالیف آئیں ان پر صبر کرنا چاہیے؛ کیوں کہ مؤمن کی نظر اللہ تعالیٰ کی رضا اور آخرت پر ہوتی ہے، اللہ تعالیٰ جس حال میں راضی ہوں اور جس عمل کے نتیجے میں آخرت کی لازوال نعمتوں کا وعدہ ہو اسے مدِ نظر رکھتے ہوئے ان شاء اللہ دنیا کے مصائب ہیچ معلوم ہوں گے۔سود کا لین دین شرعاً ا س قدر قبیح اور ناپسندیدہ ہے کہ اسے اللہ اور اس کے رسول ﷺکے ساتھ اعلان جنگ قرار دیاگیا ہے۔ قرآنِ کریم میں ہے:﴿ يَا أَيُّهَا الَّذِيْنَ آمَنُوا اتَّقُوا اللهَ  وَذَرُوْا مَا بَقِيَ مِنَ الرِّبَا إِنْ كُنْتُمْ مُؤْمِنِيْنَ فَإِنْ لَّمْ تَفْعَلُوْا فَأْذَنُوْا بِحَرْبٍ مِّنَ اللهِ وَرَسُوْلِه وَإِنْ تُبْتُمْ فَلَكُمْ رُءُوْسُ أَمْوَالِكُمْ لَاتَظْلِمُوْنَ وَلَا تُظْلَمُوْنَ وَإِنْ كَانَ ذُوْ عُسْرَةٍ فَنَظِرَة إِلٰى مَيْسَرَةٍ وَأَنْ تَصَدَّقُوْا خَيْر لَّكُمْ إِنْ كُنْتُمْ تَعْلَمُوْنَ﴾ [البقرة : ۲۷۸ إلى ۲۸٠ ]ترجمہ: اے ایمان والو ! اللہ سے ڈرو اور جو کچھ سود کا بقایاہے اس کو چھوڑ دو اگر تم ایمان والے ہو، پھر اگرتم نہ کرو گے تو اشتہار سن لو جنگ کا اللہ کی طرف سے اور اس کے رسول کی طرف سے۔ اور اگر تم توبہ کرلوگے تو تم کو تمہارے اصل اموال مل جائیں گے، نہ تم کسی پر ظلم کرنے پاؤ گے اور نہ تم پر ظلم کرنے پائے گا، اور اگر تنگ دست ہو تو مہلت دینے کا حکم ہے آسودگی تک اور یہ کہ معاف ہی کردو  زیادہ بہتر ہے تمہارے لیے اگر تم کو خبر ہو۔فتاوی شامی میں ہے:"وفي الأشباه: كل قرض جر نفعاًحرام، فكره للمرتهن سكنى المرهونة بإذن الراهن"( كتاب البيوع، فصل فى القرض، مطلب کل قرض جر نفعا، ج:5، ص:166، ط: ايج ايم سعید)فقط واللہ اعلم
                                                  
عنوان: تجارت سے متعلق شرعی اصولوں کی رہنمائی
سوال: تجارت کے شرعی اصول کیا ہیں؟
جواب: شرعی اعتبار سے تجارت کے بہت سارے اصول ہیں، جیسے تجارت حلال بنیادوں پر مشتمل ہو، تجارت میں دھوکا  دہی ، فراڈ، ملاوٹ  سے احتراز ہو،منافع کی شرح  مناسب رکھی جائے وغیرہ ۔ تجارت کے متعلق  اصول و ضوابط اور  شرعی مسائل کے  حوالے  سے مفتی محمد انعام الحق قاسمی صاحب دامت برکاتہم کی  کتاب  : "تجارت کے مسائل کا انسائیکلو پیڈیا" اور اس کے مقدمے کا مطالعہ مفید ہوگا۔نیز اصولِ تجارت وغیرہ کے لیے  مفتی محمد عبدالسلام چاٹگامی صاحب مدظلہم کی کتاب : ’’اسلامی معیشت کے بنیادی اصول‘‘، اور تجارت کے اصول و مسائل کے لیے مفتی عبد الواحد صاحب رحمہ اللہ کی تسہیل کردہ   بہشتی زیور  (حصہ معاملات) بھی مطالعہ فرماسکتے ہیں ۔ فقط واللہ اعلم
                                                  
عنوان: ادھار خریدی ہوئی چیز قیمت کی ادائیگی سے پہلے آگے نفع کے ساتھ بیچنے کا حکم
سوال: اگر کوئی آدمی کسی سے کوئی چیز ادھار میں خرید لے اور اس کی قیمت ابھی تک نہ دی ہو،  پھر ادھار لینے  والا شخص اس چیز کو نقد قیمت میں نفع کے ساتھ بیچ دے تو اس کا یہ بیچنا خرید و فروخت کرنا اس چیز کے ساتھ جائز ہے یا نہیں؟
جواب: ادھار میں  خریدی ہوئی  چیز کو  قبضہ حاصل ہونے کے  بعد ،  قیمت کی ادائیگی سے  پہلے آگے نفع کے  ساتھ   بیچنا جائز ہے، اس میں شرعًا کوئی ممانعت نہیں ہے۔  اور زمین خریدنے کے بعد قبضے سے پہلے بھی بیچنا جائز ہے۔  فقط واللہ اعلممزید تفصیل کے لیے درج ذیل لنک ملاحظہ کیجیے:غیر منقولہ اشیاء کا قبضہ سے پہلے فروخت کرنا جائز ہے
                                                  
عنوان: مجبوری میں گھر خریدنے کے لیے بینک سے قرض لینا
سوال: اگر ہمیں کوئی  چیز اشد  ضرورت ہو  جیسا کہ ذاتی گھر یا گاڑی یا کچھ بھی اور جائز ضرورت،  مگر ہمارے پاس رقم موجود نہ ہو اور کسی دوست عزیز سے ادھار بھی نہ مل رہا ہو  تو اسلام کی رو سے ہمیں کیا حل نکالنا چاہیے؟  جب کہ بینک سے ادھار لینا جائز بھی نہیں ہے اور ایسی صورت میں صرف بینک ہی آپ  کو  واحد راستہ نظر آ رہا ہوتا ہے!
جواب: واضح  رہے  کہ گھر انسان کی بنیادی ضرورت ہے، لیکن  یہ ضرورت  کرایہ کے  مکان میں رہ کر بھی پوری  کی جاسکتی ہے، اور اپنے اخراجات محدود کرکے بچت بھی کی جاسکتی ہے، نیز اعتدال کے ساتھ شرعی حدود میں  رہ کر اپنی محنت اور دعا بڑھاکر آمدن میں اضافہ بھی ممکن ہے، بہرحال سود  پر قرض  (لون)  لینا  چاہے گھر کی خریداری کے لیے ہو یا تجارت کے لیے، چاہے بینک سے لیاجائے یا کسی اور ادارے سے، جائز نہیں ہے۔لہذا کسی شخص کے پاس مکان خریدنے کے لیے اتنی رقم نہ ہو جس سے وہ مکان خرید سکے اور قسطوں پر خریدنے کی بھی کوئی جائز صورت نہ بن سکے اور غیرسودی قرض کا ملنا بھی ممکن نہ ہو تو بھی اس کے لیے سودی قرضہ لینے کی اجازت نہیں ہے، بلکہ ایسے شخص کو چاہیے کہ  مکان خریدنے کے لیے رقم جمع کرنا شروع کر دے اور  جب تک رقم جمع نہ ہو جائے اُس وقت تک کرایہ کے مکان میں رہے، شرعی حدود میں رہ کر کفایت شعاری سے کام لے، پھر جب  پیسے  جمع ہو جائیں تو اُن پیسوں سے مکان خرید لے۔ہاں اگر کہیں سے غیر سودی قرض ملتا ہو تو رہائش کی ضرورت کے لیے بلاسود قرض لینا جائز ہے، تاہم جلد ادائیگی کی سعی کرنی چاہیے۔قرآن کریم میں ہے:{ أَيُّهَا الَّذِيْنَ آمَنُوا اتَّقُوا الله َ وَذَرُوْا مَا بَقِيَ مِنَ الرِّبَا إِنْ كُنْتُمْ مُؤْمِنِيْنَ فَإِنْ لَّمْ تَفْعَلُوْا فَأْذَنُوْا بِحَرْبٍ مِّنَ اللهِ وَرَسُوْلِه وَإِنْ تُبْتُمْ فَلَكُمْ رُءُوْسُ أَمْوَالِكُمْ لَاتَظْلِمُوْنَ وَلَا تُظْلَمُوْنَ وَإِنْ كَانَ ذُوْ عُسْرَةٍ فَنَظِرَة إِلٰى مَيْسَرَةٍ وَأَنْ تَصَدَّقُوْا خَيْر لَّكُمْ إِنْ كُنْتُمْ تَعْلَمُوْنَ} [البقرة : ۲۷۸ إلى ۲۸٠ ]ترجمہ: اے ایمان والو ! اللہ سے ڈرو اور جو کچھ سود کا بقایاہے اس کو چھوڑ دو اگر تم ایمان والے ہو، پھر اگرتم نہ کرو گے تو اشتہار سن لو جنگ کا اللہ کی طرف سے اور اس کے رسول کی طرف سے، اور اگر تم توبہ کرلوگے تو تم کو تمہارے اصل اموال مل جائیں گے، نہ تم کسی پر ظلم کرنے پاؤ گے اور نہ تم پر ظلم کرنے پائے گا، اور اگر تنگ دست ہو تو مہلت دینے کا حکم ہے آسودگی تک اور یہ کہ معاف ہی کردو  زیادہ بہتر ہے تمہارے لیے اگر تم کو خبر ہو۔ (بیان القرآن )سود کے ایک درہم کو رسول اللہﷺ نے 36مرتبہ زنا کرنے سے زیادہ سخت گناہ قرار دیا ہے۔حدیث شریف میں ہے: ’’عن عبد اللّٰه بن حنظلة غسیل الملائکة أن النبي صلی اللّٰه علیه وسلم قال: لَدرهمُ ربًا أشد عند اللّٰه تعالٰی من ست وثلاثین زنیةً في الخطیئة‘‘. (دار قطني)نیز سود کا انجام تباہی اور بربادی ہی ہے۔ سودی معاملے کی سنگینی کا اندازا  اس سے لگایا جائے کہ اس گناہ کا اثر صرف براہِ راست سودی معاملہ کرنے والے دو اشخاص تک محدود نہیں رہتا، بلکہ اس سے متعلقہ افراد (جو کسی بھی طرح اس سودی معاملہ میں معاون بنتے ہیں، مثلاً: لکھنے والا، گواہ، وغیرہ) وہ سب اللہ کی لعنت اور اس کی رحمت سے دوری کے مستحق بن جاتے ہیں۔     خلاصہ یہ کہ سودی معاملہ اور سودی لین دین قرآن وحدیث کی رو سے حرام ہے۔ نیز اسلام میں جس طرح سود لینا حرام وناجائز ہے، اسی طرح سود دینا بھی حرام وناجائز ہے اور احادیثِ  مبارکہ میں دونوں پر وعیدیں وارد ہوئی ہیں، سودی معاملہ دنیا اور آخرت  کی تباہی اور بربادی، ذلت اور رسوائی کا سبب ہے، اس کے علاوہ کچھ نہیں، عموماً جو لوگ سود پر قرض لے کر اپنے کام  کرتے ہیں، ساری زندگی سود سے پیچھا چھڑانے میں گزرجاتی ہے، بلکہ بکثرت ایسے واقعات پیش آتے ہیں کہ اپنے اصل سرمایہ سے بھی ہاتھ دھونا پڑجاتاہے۔ فقط واللہ اعلم
                                                  
عنوان: ایزی پیسہ اکاونٹ کی سہولیات کا حکم
سوال: آج کل جو easy paisa میں اکاؤنٹ بنانے کے بعد جب اس میں 2000 ہزار روپے رکھتا ہے تو اس کو 50 فری منٹ دیے جاتے ہیں اور اگر اکاؤنٹ میں 2000ہزار روپے سے رقم کم ہو جائے تو فری منٹ نہیں دیے جاتے ہیں، اب کیا ان فری منٹ کا استعمال جائز ہے یا نہیں؟
جواب: ایزی پیسہ اکاؤنٹ میں ملنے والی زائد سہولیات(فری منٹس، ایس ایم ایس وغیرہ) اور کیش بیک سود ہونے کی وجہ سے ناجائز ہے۔تفصیل درج ذیل لنک میں ملاحظہ فرمائیں :ایزی پیسہ اکاونٹ کی شرعی حیثیتفقط واللہ اعلم
                                                  
