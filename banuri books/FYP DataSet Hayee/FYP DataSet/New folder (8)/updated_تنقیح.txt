عنوان: چند کتب کے موضوع سے متعلق سوال
سوال: درج ذیل کتابوں کے بارے میں رہنمائی فرمائیں اور ان کتابوں کا موضوع  کیا ہے یہ بھی بتا دیں:(1)مسند الشامیین للطبرانی (2)صحيح ابن خزیمہ  (3)الأذكار لللنووي (4)کشف الاستار عن زوائد البزار(5)کتاب السنة(6) جامع الأصول(7) البدر المنير(8) التلخيص الحبير (9)إتحاف المهرة
جواب: مذکورہ کتب حدیث ، تخریج حدیث ، اذکار وغیرہ سے  متعلق ہیں ،  ان کتب کے الگ الگ تعارف  و   تفصیلی راہنمائی کے لیے درج ذیل کتب سے مراجعت کی جاسکتی ہے   :1- الفہرست لابن الندیم ۔2-مفتاح السعادۃ لطاش کبری زادہ ۔3- کشف الظنون لحاجی خلیفہ۔4- الرسالۃ المستطرفۃللکتانی ۔5-لمحات من تاریخ السنۃ وعلوم الحدیث للشیخ عبد الفتاح ابو غدہ۔6- بحوث فی تاریخ السنۃ المشرفۃ  للشیخ  اکرم ضیام العمری ۔7- لمحات فی المکتبۃ والبحث والمصادر لمحمد عجاج خطیب ۔8- معجم ما طُبع من کتب السنۃ للشیخ مصطفي عمار ۔فقط واللہ اعلم

عنوان: دیوالی کے موقع پر دی گئی مٹھائی وغیرہ کا حکم
سوال: ہمیں کیسے پتہ چلے گا کہ یہ مٹھائی دیوی دیوتاؤں کے نام چڑھ کر آئی ہے یا نہیں؟تنقيح: دیوالی کے موقع پر دی جانے والی مٹھائی کے بارے میں ہمیں کیسے پتہ چلےگا یہ مٹھائی دیوی دیوتاؤں کے نام پر چڑھائی گئی ہے يا نہیں؟
جواب: صورتِ مسئولہ میں اس بات کا اندازہ اس سے بھی لگایا جاسکتاہے کہ مٹھائی کب تقسیم کی جارہی ہے ؟اگر  مٹھائیاں دیوی دیوتاوٴں پر چڑھاوے کے بعد دی جاتی ہوں ،تو اس کا کھانا قطعاً جائز نہیں،اور اور اگر بغیر چڑھاوے کے ہوں تو بھی احتراز کرنا بہتر ہے۔تاہم دیوالی کے موقع پر ہندوؤں کی جانب سے دی گئی مٹھائی وغیرہ کے متعلق اگر یہ یقین ہو کہ انہوں نے اپنے باطل معبودوں کے نام پر نہیں چڑھائی ہے اور نہ ہی اس میں کسی حرام و ناپاک چیز کی آمیزش ہے، نیز دینے والوں کی آمدنی بھی حلال ہو تو اس کا استعمال جائز ہے، البتہ پھر بھی احتیاط بہترہے۔مزید یہ کہ اگر غیر مسلم اپنے تہوارکے موقع پر کوئی چیز پیش کرے تو اسے تہوار کی مبارک باد ہرگز نہ دی جائے۔   اور غیرمسلموں سے دلی تعلق و دوستانہ نہ رکھا جائے۔ فتاویٰ محمودیہ میں ہے:’’سوال: اگر کسی مسلمان کے رشتہ دار ہندو کے گاؤں میں رہتے ہوں اور ہندو کے تہوار ہولی دیوالی وغیرہ پکوان، پوری، کچوری وغیرہ پکاتے ہیں، ان کا کھانا ہم لوگوں کو جائز ہے یا نہیں؟جواب:جوکھانا کچوری وغیرہ ہندو کسی اپنے ملنے والے مسلمان کو دیں اس کا نہ لینا بہتر ہے، لیکن اگر کسی مصلحت سے لے لیا تو شرعاً اس کھانے کو حرام نہ کہا جائے گا۔(ج:۱۸،ص:۳۴، ط:فاروقیہ) امداد الفتاوی میں ہے:’’ سوال: موسمِ گرما میں اکثر اہل ہنود جگہ جگہ پانی پلایا کرتے ہیں، اس کے متعلق ایسا سنا ہے کہ وہ پانی دیوتاؤں کے نام پر پلاتے ہیں، تو اس پانی کا مسلمان کو پینا جائز ہے نہیں؟ الجواب: اگر محقق ہوجاوے کہ دیوتاؤں کے نام کا ہے تو   "ما اهل لغیر اللّٰه"  کے حکم میں ہے، لہذا ناجائز ہے۔‘‘( کتاب الحظر والإباحۃ، کھانے پینے کی حلال وحرام، مباح و مکروہ چیزوں کا بیان،  (ج:4/ ص:97) ط:ادارۃ المعارف کراچی) فقط واللہ أعلم

عنوان: سونا قرض پر لے کر ادا کرنے کاطریقہ
سوال: آج سے 16 سال پہلے میں نے گھر خریدنے کے لیے میں نےابو سے 31 گرام گولڈ کا قرض لیا تھا ،اور اپنے بھائیوں سے بھی لیا تھا گولڈ کی صورت میں پانچ پانچ تولہ ،اپنے بھائیوں کو تین سال بعد کافی پریشانی سے اس وقت کے سونے کے حساب سے واپس کر دیا، لیکن والد کو واپس نہیں کرا، پھر والد کا انتقال ہو گیا، اور میں کافی پریشانیوں میں بھی گر گیا ،پھر مجھے پتہ چلا ،گولڈ کا ادھار سود کے زمرے میں آتا ہے ،اور اس سے نکلنا چاہیے ،میں نے اپنی والدہ سے ذکر کرا، اور ہم دونوں کے مشورے سے یہ طے ہوا ،کہ آج کی موجودہ سونے کی ریٹ کے حساب سے یہ 31 گرام سونارقم كی صورت میں طےکر لیا جائے ،قرضہ لیتے وقت سونا 22 ہزار روپے تولہ تھا، اور طے کراتے وقت 46 ہزار روپے تولہ تھا ،جس کی رقم ایک لاکھ 22 ہزار روپے طے ہو گئی ،اور میرے ورثہ  کے حساب میں لکھ دی گئی ،اور میرے دستخط بھی کروا لیے، ورثے کی جب دکان فروخت ہوئی، تو کچھ بہن بھائیوں کو ورثہ مل گیا تھوڑا تھوڑا، اور جو ورثے کی بلڈنگ ہے ،اس کا ورثہ نہیں ہوا ،اس میں والدہ اور بھائی کی رہائش ہے اور بہن بھی کئی سالوں تک رہتی رہی ہیں ،آج 12 سال گزر گئے اس بات کو ،تو میرے بہن بھائی مجھ سے تقاضا کر رہے ہیں کہ ہمیں وہ 31 گرام سونے کی مد میں چاہیے، اگر میرے علم میں ہوتا تو میں دکان کے ورثے کے ٹائم ہی یہ رقم اتار چکا ہوتا ،مگر چونکہ دوسرے بہن بھائیوں کو اس وقت زیادہ ضرورت تھی تو میں نے اپنا ورثہ اس وقت نہیں لیا ،اور والدہ کے رقم طے کرنے پر میں بے فکر ہو گیا تھا کہ رقم طے ہو چکی ہے ،جب بھی ورثہ کی تقسیم ہوگی کٹ جائے گی ،مگر آج بہن بھائی کہتے ہیں، سونے کی قیمت کے حساب سے دو ،کیونکہ والدہ نے وعدہ کیا تھا ہم نے نہیں، چونکہ بہن بھائیوں کی نیت خراب ہو گئی ،میرے ورثہ کو ختم کر کے الٹا مقروض بنا رہے ہیں، جب کہ تمام فیصلے والدہ ہی کرتی ہیں، میں نے کہا کہ میں فتوی لے لیتا ہوں ،لہذا آپ میری رہنمائی فرمائیں اور سالوں سے میں بار بار کہہ رہا ہوں کہ جلد سے جلد بیچ کے ورثہ تقسیم کر دو، لیکن ہر دفعہ یہی کہتے ہیں پیسے کم لگ رہے ہیں، جب کے گھر والدہ ، بھائی اور بہن بہنوئی اور ان کے پانچ بچوں کے استعمال میں بھی ہے۔
جواب: صورت مسئولہ میں جتنےگرام سونا قرض لیا تھا، اتنےہی گرام سونا ادا کرنا ضروری ہے، اور اگرسونا ادا کرنا مشکل ہے تو جس دن ادائیگی کی جائے گی تو اس دن کی قیمت کے اعتبار سے ادائیگی کی جائے گی۔فتاوی  شامی میں ہے:"فإن الديون تقضى بأمثالها فيثبت للمديون بذمة الدائن مثل ما للدائن بذمته فيلتقيان قصاصًا."(كتاب الشركة، مطلب في قبول قوله دفعت المال بعد موت الشريك أو الموكل،ج:4،ص:320،ط: سعید)بدائع الصنائع میں ہے:"(وأما) الذي يرجع إلى نفس القرض: فهو أن لا يكون فيه جر منفعة، فإن كان لم يجز، نحو ما إذا أقرضه دراهم غلة، على أن يرد عليه صحاحا، أو أقرضه وشرط شرطا له فيه منفعة؛ لما روي عن رسول الله صلى الله عليه وسلم أنه «نهى عن قرض جر نفعا» ؛ ولأن الزيادة المشروطة تشبه الربا؛ لأنها فضل لا يقابله عوض، والتحرز عن حقيقة الربا، وعن شبهة الربا واجب."(کتاب القرض،ج:7،ص:395، ط:دار الكتب العلمية)فقط واللہ اعلم

عنوان: نسوار لگانے کا حکم
سوال: جی میں نے نسوار کے نشے کے متعلق پوچھنا ہے ، کیا یہ جائز ہے یا حرام ؟  اور میں نے نسوار اللہ پاک سے وعدہ کر کے چھوڑ دی تھی، اب جب کسی کو نسوار ڈالتے دیکھتا ہوں تو اس کا دل کرتا ہے کہ میں بھی نسوار استعمال کروں ۔ احتمال ہے کہ میرا وعدہ ٹوٹ نہ جاۓ، وعدہ خلافی پر بہت سخت وعیدیں آئی ہیں، کیا اس وعدہ سے براءت کی بھی کوئی  صورت ہے یا اس کو ہر حال میں نبھایا جائے؟
جواب:
واضح رہے کہ نسوار  چوں کہ تمباکو اور چونا وغیرہ سے بنتی ہے؛ لہٰذا اس کا استعمال تمباکو  کی طرح فی نفسہٖ مباح اور جائز ہے، البتہ نسوار کی بدبو سے (خاص کر مسجد میں) نمازیوں اور فرشتوں کو تکلیف ہوتی ہے؛ اس لیے نماز سے پہلے منہ اچھی طرح صاف کرنا چاہیے، اور  عام حالت میں بھی اس کا ترک کرنا ہی بہتر ہے۔جہاں تک دعدہ کی بات ہے  تو  وعده كرتے وقت کیا  الفاظ استعمال کیےتھے؟ براہ کرم وضاحت فرمائیں۔فتاویٰ شامی میں ہے:"فإنه لم يثبت إسكاره ولا تفتيره ولا إضراره بل ثبت له منافع، فهو داخل تحت قاعدة الأصل في الأشياء الإباحة وأن فرض إضراره للبعض لايلزم منه تحريمه على كل أحد". (ج6، ص: 459، ط: سعيد)فتاویٰ ہندیہ میں ہے:"وسئل بعض الفقهاء عن أكل الطين البخاري ونحوه قال: لا بأس بذلك ما لم يضرّ، وكراهية أكله لا للحرمة بل لتهييج الداء". (ج5، ص: 341، ط: ماجديه)فتاویٰ محمودیہ میں ہے:"نسوار سے اگر نشہ ہوتا ہو تو وہ بھی ناجائز ہے ورنہ مضائقہ نہیں"۔(ج18، ط: 388، ط: ادارۃ الفاروق)فقط واللہ اعلم

Reference: USC-MSA web (English) reference : Book 31, Hadith 102 Arabic reference : Book 31, Hadith 1388: حوالہ

عنوان: روزے میں قطرے آنا
سوال: مجھے روزے  کی حالت میں پیشاب قطرے آتے ہیں ۔تو کیا اس سے روزے پر کوئی فرق پڑے گا؟
جواب: واضح  رہے کہ روزے   کی حالت میں پیشاب  کے  قطرے آنے  سے روزے پر کوئی فرق نہیں پڑتا  اور  اس  سے  روزہ نہیں ٹوٹتا صرف  وضو ٹوٹتا ہے۔فتاوی شامی میں ہے:’’أو تصور فأمنی لایفسد‘‘. ( درمختار ۳؍۳۶۷)فتاوی تاتارخانیہ میں ہے:’’مسّ الصائم امرأته و أمذی لایفسد صومه.‘‘ (تاتارخانیة،  ۳؍۳۸۷)فقط واللہ اعلم

عنوان: حربی کے سودی مال سے لگے ہوئے سبیل سے پانی پینے کے جواز پر اشکال اور اس کا جواب
سوال: آپ حضرات کے یہاں سے ایک شائع فتویٰ جس کا عنوان ہے "دارالحرب میں کافر سے سودی معاملات اور کافر کے سودی پیسے سے لگائی ہوئی سبیل سے پانی پینا دونوں مسئلوں کی وضاحت" اس مسئلہ کے بارے میں تشفی نہیں ہورہی کیوں کہ جہاں تک دیگر  مسائل ہےمثلا خمر وخنزیر کا تعلق ہے تو ان چیزوں میں تو ان کے کفار کے حق میں مالِ متقوم ہونے میں تو کوئی اشکال نہیں، لیکن سود کے بارے میں بھی وہی حکم (تقوم ومالیت کافر کے حق میں) ہے، تو یہ بات اولاً تو صراحتاً فقہاء حنفیہ کی عبارتوں میں بندے کو نظر نہیں آیا،  ثانیاً یہ کہ اس مسئلہ کے مطابق عبارت  نہیں ملتی تو دوسرے مسئلوں پر قیاس کرلیتے،  لیکن ہوا یہ کہ صراحتاً مذکورہ مسئلہ کا برعکس مبسوط میں موجود ہے عبارت ملاحظہ ہو:"وكان نظير ذلك من العقود الربا، فإنه يتعرض لهم في إبطال عقود الربا بينهم؛ لأنا لم نضمن لهم ترك التعرض لهم في ذلك لقول رسول الله - صلى الله عليه وسلم -: «إلا من أربى فليس بيننا، وبينه عهد» وهذا لأن ذلك فسق منهم في الاعتقاد، ولا ديانة فقد ثبت بالنص حرمة الربا في اعتقادهم قال الله تعالى: {وأخذهم الربا وقد نهوا عنه} [النساء: ١٦١]"یہ عبارت سیاق وسباق کے ساتھ مبسوط ملاحظہ فرمالیجئے اور تشفی بخش جواب عنایت فرماکر ممنون فرمائیں۔
جواب: دارالافتاء کی طرف سے دئے گئے سابقہ سوال میں پوچھے گئے سوال کے جواب میں بتادیا گیا تھا کہ مسلمان کے سودی پیسے سے قائم سبیل سے پانی پینا درست نہیں ہے، جبکہ کافر کے سودی پیسے سے قائم سبیل سے پانی پینا درست ہے، اور ان میں فرق کی وجہ ان کی بنیاد  کا مختلف ہونا ہے، وہ یہ کہ جب تک کوئی شخص اسلام قبول نہ کرے اس وقت تک وہ اسلام کے فروعی اَحکام کا مکلف نہیں ہے،  اب اگر غیر مسلم سودی معاملہ کرکے سودی کمائی حاصل کرتا ہے اور کسی مسلمان پر صرف کرتا ہے تو اس معاملے میں مسلمان کا عمل دخل نہیں ہے، اور غیر مسلم ابھی تک مسلمان نہیں ہے، اس لیے اسے "ربا" (سود) کی حرمت کا مکلف قرار نہیں دیا جاسکتا، لہٰذا اس نے اگر اپنی کمائی سے مسلمان کو کھلا پلا دیا تو اس کی اجازت ہے۔ لیکن جو شخص اسلام قبول کرلے وہ اسلام کے تمام  احکام کا مکلف ہے، خواہ وہ اصولی (عقائد سے متعلق) ہوں یا فروعی (اعمال سے متعلق) ہوں، لہٰذا مسلمان خواہ دار الحرب میں ہو یا دار الاسلام میں، اور وہ سودی معاملہ مسلمان سے کرے یا غیر مسلم سے،  اس کی طرف  سود کی حرمت کا حکم متوجہ رہے گا،اور  ان تمام صورتوں میں اس کی آمدن حرام ٹھہرے گی، باقی مبسوط کی عبارت ذمیوں سے متعلق ہے،  حربی کے احکام سے متعلق نہیں ہے،یعنی سود جس طرح دارالاسلام میں مسلمان کے لیے حرام ہے، اسی طرح ذمیوں کے لیے بھی حرام ہے، تو اس کےسود کے پیسوں سے  سبیل کا بھی وہی حکم ہےجو مسلمان کے سودی پیسوں سے ہے، مبسوط کی مکمل عبارت ملاحظہ فرمائیں:"ثم وجوب الضمان بالإتلاف لا يكون به المحل مالا متقوما، ولكن شرط سقوط الضمان بالإتلاف انعدام المالية والتقوم في المحل، وهذا الشرط لم يثبت في حقهم مع أنا لما ضمنا بعقد الذمة ترك التعرض لهم فقد التزمنا حفظها وحمايتها لهم، والعصمة والإحراز تتم بهذا الحفظ، ووجوب الضمان بالإتلاف ينبني على ذلك، فكان هذا من ضرورة ما ضمناه بعقد الذمة، بخلاف قتل المرتد فإنا ما ضمنا لهم ترك التعرض في ذلك لما فيه من الاستخفاف بالدين، وكان نظير ذلك من العقود الربا، فإنه يتعرض لهم في إبطال عقود الربا بينهم؛ لأنا لم نضمن لهم ترك التعرض لهم في ذلك لقول رسول الله - صلى الله عليه وسلم -: «إلا من أربى فليس بيننا، وبينه عهد» وهذا لأن ذلك فسق منهم في الاعتقاد، ولا ديانة فقد ثبت بالنص حرمة الربا في اعتقادهم قال الله تعالى: {وأخذهم الربا وقد نهوا عنه} [النساء: 161]".(المبسوط، کتاب الغصب، ج:11، ص:103، ط:دارالمعرفۃ)الإحکام  في أصول الأحکام  للآمدي    میں ہے:"فلا تكليف قبل الإيمان، وهو المطلوب."( جلد ۱ ، ص : ۱۴۵ ط : المکتب الاسلامی بیروت )کفایت المفتی میں ہے ۔"( سوال ) ایک ہندو ٹھیکدار نے جس کا واحد ذریعہ معاش خنزیر کا گوشت بیجنا ہے، ایک خوشی کی تقریب میں لڈو بنوا کر بازار کے عام ہندو مسلمان کو تقسیم  کیے ہیں،  کیا ایسی حرام کمائی کی مٹھائی کھانا مسلمانوں کو جائز ہے  ؟ ( جواب ) جس شخص کی کمائی حرام ہو و ہ اگر کسی دوسرے شخص سے قرض لے کر مسلمانوں کو کوئی چیز تقسیم کرے تو اس قرض لی ہوئی چیز کو لےلینا اور استعمال کرنا جائز ہے، لیکن ایسے شخص سے جو خنزیر کی بیع و شراء کرتا ہے،  مسلمانوں کو علیحدگی کرنی  چاہیے اور اس کی چیزیں مسلمانوں کو استعمال کرنی بہتر نہیں،  یہ حکم مسلمانوں کا ہے،  مگر سوال میں مذکور ہے کہ وہ شخص ہندو ہے تو ہندوؤں کے مذ ہب میں اگر بیعِ خنزیر جائز ہے تو مسلمانوں کو ان کی تحصیلِ معاش بذریعہ بیعِ  خنزیر پر لحاظ کرنا ضروری نہیں ۔ " ( جلد 9،ص : 131، ط: دار الاشاعت ) فقط واللہ اعلم

عنوان: بیوٹی پارلر کے کورس کا حکم
سوال: بیوٹی پارلر کا کورس کرنے کا کیا حکم ہے؟
جواب: واضح  رہے کہ بیوٹی پارلر میں مختلف کام سرانجام دیئے جاتے ہیں، جن میں سے بعض ناجائز ہیں؛ جیسے خواتین کا بال کٹوانا، داخل ستر جسم کے حصہ کا ویکس کروانا، وغیرہ، اور بعض کام جائز ہیں؛ جیسے میک اپ کرنا، سیاہ رنگ کے علاوہ بالوں کو ڈائی کرنا، پس صورت مسئولہ میں بیوٹی پارلر کا کورس کرنا نہ مکمل جائز ہوگا، اور نہ ہی مکمل نا جائز ،  بلکہ جائز کاموں کا سیکھنا اور انہیں سرانجام دینا، اور اس پر محنتانہ وصول کرنا جائز ہوگا، اور جو کام نا جائز ہیں، انہیں سیکھنا، انہیں سرانجام دے کر محنتانہ وصول کرنا ناجائز ہوگا۔مزید تفصیل کے لیے دیکھیے: لڑکیوں کو پارلر کا کام سکھانے کا حکمصحیح البخاري میں ہے:"عبد اللّٰہ بن مسعود رضي اللّٰہ عنه قال: لعن اللّٰہ الواشمات والمستوشمات، والمتنمّصات، والمتفلجات للحسن المغیرات خلق اللّٰہ تعالي، مالي لا ألعن من لعن النبي صلی اللّٰہ عليه وسلم وهو في کتاب اللّٰہ {مَا اٰتٰکُمُ الرَّسُوْلُ فَخُذُوْہُ} "(باب المتفلجات للحسن، ٢ / ٨٧٨، رقم الحدیث: ٥٩٣١، ط: دار الفکر)تکملة فتح الملھم علی صحیح مسلم میں ہے: "وأکثر ما تفعله النساء في الحواجب وأطراف الوجه ابتغاء للحسن والزينة فهو حرام بنص هذا الحدیث. أما إذا نبتت للمرأةلحية أوشارب أو عنفقة، فأخذها حلال عند الحنفية و الشافعية، ... وقال القرطبي في تفسيره ٥ : ٣٩٢:  ثم قيل: هذا المنهى عنه إنما هو فيما يكون باقيا، لأنه من باب تغيير خلق الله تعالى. فأما ما لا يكون باقيا، كالكحل والتزين به للنساء فقد أجازه العلماء مالك وغيره، وكرهه مالك للرجال، وأجاز مالك أيضا أنتشى المرأة يديها بالحناء.والحاصل أن كل ما يفعل في الجسم من زيادة أو نقص من أجل الزينة بمايجعل الزيادة أو النقصان مستمرا مع الجسم وبما يبدو منه أنه كان في أصل الخلقة هكذا فإنه تلبيس وتغيير منهى عنه. وأما ما تزينت به المرأة لزوجها من تحمير الأيدى، أو الشفاه أو العارضين بما لا يلتبس بأصل الخلقة، فإنه ليس داخلا في النهي عندجمهور العلماء. وأما قطع الإصبع الزائدة ونحوها فإنه ليس تغييرا لخلق الله، وهو من قبيل إزالة عيب أو مرض، فأجازه أكثر العلماء خلافا لبعضهم."(كتاب اللباس والزينة، باب تحريمفعل الواصلة، ٤/ ١٩٥،ط: مكتبة دار العلوم کراتشي)شرح مختصر الطحاوي للجصاص میں ہے:"مسألة: [عدم جواز الاستئجار على الطاعات]قال أبو جعفر: (ولا يجوز الاستئجار على شيء من الطاعات، ولا على شيء من المعاصي).أما الطاعات فقد بينا وجوهها.وأما المعاصي، فلأنه لا يلزم فيها تسليم المنافع بعقد الإجارة، وما لا يستحق تسليمه بالعقد: لا يصح العقد عليه."(كتاب المناسك، باب وجوب الحد، ٢ / ٤٩٥، ط: دار البشائر الإسلامية)المبسوط للسرخسي میں ہے:"ولا تجوز الإجارة على شيء من الغناء والنوح والمزامير والطبل وشيء من اللهو؛ لأنه معصية والاستئجار على المعاصي باطل فإن بعقد الإجارة يستحق تسليم المعقود عليه شرعا ولا يجوز أن يستحق على المرء فعل به يكون عاصيا شرعا."(كتاب الإجارات، باب الإجارة الفاسدة، ١٦ / ٣٨، ط: دار المعرفة - بيروت، لبنان)فقط واللہ اعلم

عنوان: نمازی کے آگے سے قرآن گزارنا / تنقیح
سوال: نمازی کے آگے سے قرآن وغیرہ جیسی چیزیں گزارنے کا کیا حکم ہے ؟
جواب: آپ کے سوال کا مقصد واضح نہیں ہے، سوال کے مقصد کو واضح کرکے دوبارہ مسئلہ کا حکم معلوم کیا جاسکتا ہے۔البتہ اگر سوال کا مقصد نمازی کے آگے سے کسی چیز کے گزرنے سے نماز ٹوٹنے کا حکم دریافت کرنا ہوتو اس کا حکم یہ ہے کہ اس سے نماز  فاسد نہیں ہوتی، مزید تفصیل کے لیے درج ذیل لنک پر جامعہ کا فتویٰ ملاحظہ فرمائیں:نمازی کے آگے سے گزرناکتے کا نمازی کے آگے سے گزرنافقط واللہ أعلم

عنوان: انڈا پھینٹنا کا حکم
سوال: انڈہ پھیٹنے کا کیا حکم ہے؟
جواب: جائز ہے۔فقط واللہ اعلم

عنوان: سابقہ جواب سے متعلق الجھن اور اس کا ازالہ
سوال: آپ کے جواب میں الجھن ہے جو کے اس فتویٰ نمبر144410100354 میں دیا گیا ہے ۔لہٰذا آپ سے گزارش ہے کہ یہ الجھن دور کر دیں۔ ڈاکٹروں کا کہنا ہے کہ اس کزن میرج میں اس نایاب جینیاتی بیماری )Wilson's disease( کے پھیلنے کے زیادہ امکانات ہیں اسی لیے خاندان میں شادی سے روکا ہے، لیکن صحت مند بچہ پیدا ہونے کے بھی امکانات ہیں۔ لیکن آپ نے اپنے جواب کے آخیر میں لفظ "یقین" استعمال کیا ہے۔ کسی کو بھی 100% یقین نہیں ہے کہ یہ بیماری ہر بچے میں منتقل ہو جائے گی لیکن ڈاکٹر اس کزن میرج میں اس جینیاتی بیماری کے منتقل ہونے کے زیادہ امکانات کی نشاندہی کرتا ہے اور اب خاندان میں شادی سے منع کرتا ہے۔ اسلامی تعلیمات کے مطابق بہترین طریقہ کیا ہے، انسان کو خطرہ مول لے کر دوبارہ خاندان میں شادی کرنی چاہیے یا احتیاط کرتے ہوئے خاندان سے باہر شادی کے دیگر آپشنز پر غور کرنا چاہیے۔ آپ سے گزارش ہے کہ اس مسلے کا جلد جواب دیں قرآن و حدیث کی روشنی میں۔
جواب: صورت مسئولہ میں بیان کردہ تفصیل کے باوجود کزن میرج جائز ہے۔جو شخص یہ رشتہ کرتا ہے وہ گناہ گار نہیں ہے ۔ فقط واللہ اعلم

عنوان: مرگی کے علاج میں مرغی اور چیل کے گوشت کا کیا عمل دخل ہے؟
سوال: 1۔اگر بچے کو مرگی کی بیماری جیسے جھٹکے لگتے ہوں اور شبہ یہ ہو کہ بچے پر جنات کے اثرات ہیں، تو اس کے علاج میں کیل اور زندہ  مرغی  کا کیا عمل دخل ہے ؟ کیل اور  زندہ مرغی کس مقصد کے لیے استعمال کرتے ہیں؟2۔ مجھے کسی نے بتایا ہے کہ روحانی علاج میں  اگر کوئی علاج کے لیے  زندہ مرغی اور کیل مانگے تو زندہ مرغی کا استعمال صدقہ کےلیے کیا جاتا ہے،رہی بات کیل کی،  تو کیل کا استعمال کالے جادو کے توڑ کے لیے  کیا جاتا ہے،مجھے آپ سے یہ معلوم کرنا ہے کہ کیا زندہ مرغی اور کیل کا استعمال کالا جادو کرنے کے لیے  تو نہیں کیا جاتا ؟3۔اگر وہی کیل دم کر کے آپ کو واپس کر دیے جائیں ،اور بولا جائے کہ یہ گھر کے چاروں کونوں پہ لگا دو تو اس کا کیا مقصد ہے ؟برائے مہربانی اس معاملے میں میری راہ نمائی فرمائیں،کیوں کہ میرے ذہن میں کالے جادو کے بارے میں  بہت شکوک  و شبہات پیدا ہو رہے ہیں ۔
جواب: سوال میں ذکر کردہ عمل نہ کریں، البتہ اگر  بچے پر مرگی کے اثرات ظاہر ہوں تو اس بچے پر درج  ذیل عمل کریں، اللہ تعالی نے چاہا تو بچے کی بیماری ختم ہوجاۓ گی۔مولانا اشرف علی تھانوی رحمہ اللہ نے مرگی کے  روحانی علاج کے لیے اپنی کتاب میں   یہ طریقہ لکھا ہے:"مرگی کا علاج:ایک عارف کی باندی کو مرگی آتی تھی، انہوں نے اس کے کان میں یہ پڑھا۔بسم الله الرحمن الرحيمالمصطسمكهيعصيس والقرآن الحكيمحم عسقن والقلم ومايسطرونوہ بالکل اچھی ہوگئی اور پھر  مرگی نہیں اٹھی۔"(اعمال قرآني، مرگي كا علاج، ص:50 ، ط: مكتبه البشری)فتاوی شامی میں ہے:"ولا بأس ‌بالمعاذات إذا كتب فيها القرآن، أو أسماء الله تعالى، ويقال رقاه الراقي رقيا ورقية إذا عوذه ونفث في عوذته قالوا: إنما تكره العوذة إذا كانت بغير لسان العرب،ولا يدرى ما هو ولعله يدخله سحر أو كفر أو غير ذلك."(‌‌كتاب الحظر والإباحة،‌‌فصل في اللبس،٣٥١/٦، ط: سعید)مرقاة المفاتیح میں ہے:"وأما ما كان من الآيات القرآنية، والأسماء والصفات الربانية، والدعوات المأثورة النبوية، فلا بأس، بل يستحب سواء كان تعويذاً أو رقيةً أو نشرةً، وأما على لغة العبرانية ونحوها، فيمتنع؛ لاحتمال الشرك فيها".(کتاب الطب والرقی، الفصل الثاني،٢٨٨٠/٧، رقم الحدیث:٤٥٥٣، ط: دار الفکر بیروت)فقط واللہ اعلم

عنوان: چیل  کا گھر میں آنا
سوال: گھر کے باتھ روم میں چیل آگئی تھی اور باہر نکلنے کا کوئی راستہ نہیں تھا اس لئے اس کو کپڑے سے پکڑ کر چھت پر لے جا کر اڑا دیا۔ اس بارے میں کیا حکم ہے ؟ اور یہ کس چیز پر دلالت کرتا ہے ؟ اور گھر میں چیل کا آجانا اور اس طرح سے رہا کرنے پر کیا سمجھیں ؟
جواب: واضح رہے کہ گھر میں چیل کے آنے سے کچھ بھی نہیں ہوتا، لہذا سائل کسی قسم کے وہم میں مبتلا نہ ہو۔فقط واللہ اعلم

عنوان: پیدائشی طور پر اگر دو بہنوں کے کمر کی رگیں ملی ہو، تو اب نکاح کا کیا کریں؟
سوال: دو بہنیں ایسی ہے کہ پیدائشی ان کی کمر کی رگیں ملی ہے، اب نکاح کا کیا کریں؟
جواب: صورتِ مسئولہ میں اگر انہیں  آپریشن کے ذریعہ الگ کرنا ممکن نہ ہو تو کسی سے ان کا نکاح کرنا جائز نہیں، انہیں چاہیے کہ صبر و برداشت کا راستہ اختیار کریں، کیوں کہ دو مردوں سے ان دونوں کا نکاح کیا جائے، تو بے ستری بھی یقینی ہے اور گناہ میں پڑ جانا بھی قریب قریب یقینی ہے، اور ایک ہی مرد کے نکاح میں دونوں کو نہیں دیا جا سکتا، اس لیے کہ ایک نکاح میں بیک وقت دونوں بہنوں کا اجتماع حرام ہے اور خود قرآن مجید میں صراحت کے ساتھ اس کی حرمت بیان کی گئی ہے۔التحرير والتنوير میں ہے:"فقد قالوا ‌ما ‌كانت ‌الأم حلالا لابنها قط من عهد آدم عليه السلام، وكانت الأخت التوأمة حراما وغير التوأمة حلالا، ثم حرم الله الأخوات مطلقا من عهد نوح عليه السلام."(سورة النساء، ج: 4، ص: 295، ط: الدار التونسية للنشر - تونس)فقط والله أعلم

عنوان: تنقیح
سوال: میں نے سنا ہے کہ حضرت عیسی علیہ السلام نبی کریم صلی اللہ علیہ وسلم کی شریعت کے ہی مبلغ ہوں گے ان پر جو وحی نازل ہو گی ،وہ کوئی جدید وحی نہیں ہو گی ،یہاں جدید وحی سے کیا مراد ہے؟
جواب: صورتِ مسئولہ میں ”جدید وحی“ سے مراد جدید شریعت ہے، وہ شریعتِ محمدی ہی کی پیروی کریں گے۔ فقط واللہ اعلم

عنوان: گرین لیف کمپنی میں کام کا حکم
سوال: میں ایک کمپنی کے ساتھ جوائن ہوں، اس میں جوائن کرنے کا طریقہ یہ ہے کہ 375 ڈالرز کی شاپنگ کرنی ہوتی ہے یعنی 5 پروڈکٹ کے سٹارٹنگ پیکیج کی بکنگ کروانی ہوتی ہے، تو کمپنی اس بندے کو اپنی تمام پروڈکٹس کا آزاد ہول سیل ڈسٹری بیوٹر بنا دیتی ہے اور 1500 ڈالرز کا ڈسکاؤنٹ واؤچرز لا محدود مدت کے لیے دیتی ہے، جس کا فائدہ یہ ہوتا ہے کہ اس ممبر کو ہر پروڈکٹ ڈسکاؤنٹ پر ملتی ہے، جو کہ 10 سے 50 فیصد تک ہے،اور 10 سے 50 فیصد تک ڈسکاؤنٹ والی رقم واؤچرز سے کٹتی ہے، جب تک واؤچرز ہوں تو ڈسکاؤنٹ ملتا رہتا ہے، اس کے ساتھ ساتھ اگر ممبر کی وجہ سے اور لوگ کمپنی کو جوائن کرتے رہیں تو کمپنی تھوڑا تھوڑا 275 ڈالر واپس کر دیتی ہے۔دوسرا اس میں نیٹ ورک مارکیٹنگ کا آپشن ہے کہ اگر ممبر جوائن کرواؤ تو 110 ڈالر بونس ملتا ہے، دو ممبر جوائن کروانے ہوتے ہیں،پھر ان دو کی وجہ سے ممبر جوائن ہوئے تو ان کے ساتھ ساتھ پہلے ممبر کو بھی بونس ملتا ہے، پھر وہ جوائن کروائیں گے تو بونس ملے گا۔ جب تک جوائن ہونے کا سلسلہ جاری رہے گا تو بونس ملتا رہے گا،اس کے علاوہ پہلے ممبر کے نیچے والے لوگ اگر شاپنگ بھی کریں گے تو بھی پہلے ممبر کو فائدہ ہوگا، یہ نیٹ مارکیٹنگ والا کام اختیاری ہے،کوئی ممبر بنائے نہ بنائے اپنی مرضی ہوتی ہے،ممبر بننے پر 5 پروڈکٹس اور ڈسکاؤنٹ واؤچرز کا ملنا یقینی ہے،کیا اس کمپنی کو جوائن کرنا جائز ہے؟وضاحت:مذکورہ  کمپنی کا نام گرین لیف ہے ، چاینہ میں یہ خود پروڈکٹس بناتے ہیں اور ایکسپورٹ کرتے ہیں، 275 ڈالرز بونس کے طور پر واپس آتے ہیں۔
جواب:
صورت ِ مسئولہ میں مذکورہ کمپنی     میں مصنوعات  بیچنا اصل مقصد نہیں ہے، بلکہ ممبر سازی کے ذریعے  کمیشن در کمیشن کاروبار چلانا  اصل مقصد ہے جو  کہ جوئے کی ایک نئی شکل ہے۔  اس کی تفصیل یہ ہے کہ جیسے جوئے میں پیسے لگاکر  یہ امکان بھی ہوتا ہے کہ اسے کچھ نہ ملے اور یہ امکان بھی ہوتا ہے کہ اسے بہت سارے پیسے مل جائیں، اسی  طرح مذکورہ کمپنی سے منسلک ہونے کے بعد کام کرنے میں یہ امکان بھی ہے کہ سائل کو کچھ نہ ملے اور یہ امکان بھی ہے کہ اسے  بونس  مل جائیں۔نیز شرعی طور پر دلال (ایجنٹ) کو اپنی دلالی کی اجرت (کمیشن) ملتی ہے جو کہ کسی اور کی محنت کے ساتھ مشروط نہیں ہوتی، لیکن مذکورہ کمپنی کے ممبر کی اجرت چین بنانے کی صورت میں دوسرے  ما تحت ممبران کی محنت پر مشروط ہوتی ہے جو کہ  شرعاً درست نہیں۔       لہذا نیٹ ورک مارکیٹنگ  پر مشتمل کمپنی  کے ساتھ منسلک ہونا اور دوسروں کو اس میں شامل کراکے کمیشن وصول کرنا، ناجائز ہے۔نوٹ: اگر مذکورہ کمپنی میں  مصنوعات کی خرید وفروخت ہوتی ہے  تو اس میں مصنوعات کی خریدوفروخت حقیقت میں ہوتی ہے یا صرف تصویر دکھا کر قبضہ میں آنے سے پہلے اس کی خرید وفروخت ہوتی ہے ؟مذکورہ کمپنی  1500 ڈالرزکا ڈسکاؤنٹ واؤچر کس وجہ سے دیتی ہے ؟ان کی مکمل وضاحت کے ساتھ سوال دوبارہ ارسال کریں ۔البنایہ شرح الہدایۃ میں ہے :"وقد نهى النبي صَلَّى اللَّهُ عَلَيْهِ وَسَلَّمَ عن بيع الملامسة والمنابذة. ولأن فيه تعليقًا بالخطر".شرحم: (تعليقًا) ش: أيتعليق التمليكم: (بالخطر) ش: وفي " المغرب "، الخطر: الإشراف على الهلاك، قالت الشراح: وفيه معنى القمار؛ لأن التمليك لايحتمل التعليق لإفضائه إلى معنى القمار".(کتاب البیوع ،باب البیع الفاسد،ج:8،ص:158،دارالکتب العلمیۃ)الموسوعۃ الفقہیۃ الکویتیۃ میں ہے :"وقال المحلي: صورة القمار المحرم التردد بين أن يغنم وأن يغرم".(ج:39،ص:404،طبع الوزارۃ)فقط واللہ اعلم

Reference: Mishkat al-Masabih 2281 In-book reference : Book 9, Hadith 56: حوالہ

عنوان: بیوی کے مطالبہ طلاق کے جواب میں شوہر کا میرا بچہ مجھے دے دو تو تجھے طلاق، کہنے سے طلاق کا حکم
سوال: بیوی نے شوہر سے غصے میں کہا کہ مجھے چھوڑ دو ،طلاق دیدو ،شوہر نے کہا :میرا بچہ مجھے دیدو توتجھے طلاق ، بیوی نے اس وقت بچہ شوہر کو نہیں دیا اور بچہ اپنے ساتھ لےکر چلی گئ ۔ آپ حضرات راہ نمائی فرمائے کہ اس تعلیق کا کیا حکم ہے؟ نیز اگر میاں بیوی صلح کرنے کے بعد دوبارہ اپنا گھر بسانا چاہیں توکیا اس صورت میں ایک ساتھ رہنے سے طلاق واقع ہوگی کہ نہیں ؟اور اس طرح بچہ دینے سے کیا حقیقتاً بچہ دینا مرادہوگا ؟ یا کوئی اورصورت ہوگی؟راہ نمائی فرمائیں۔
جواب: صورتِ مسئولہ میں بیوی کے مطالبہ طلاق پر  شوہر نےجوالفاظ بولےہیں کہ"میرا بچہ مجھے دے دو تو تجھے طلاق"میں "بچہ دینے" مراد یہ ہے کہ بیوی شوہر کو اس کا بچہ حوالہ کردےتو طلاق واقع ہوگی، لہذا اگر واقعۃ بیوی نےبچہ شوہر کے حوالہ نہیں کیااور اس کو اپنے ساتھ لے کر چلی گئی تھی تو کسی قسم کی کوئی طلاق واقع نہیں  ہوئی ہے،میاں بیوی کا نکاح برقرار ہے۔فتاوی ہندیہ میں ہے :"وإذا أضافه إلى الشرط وقع عقيب الشرط اتفاقا مثل أن يقول لامرأته: إن دخلت الدار فأنت طالق."(کتاب الطلاق، الباب الرابع فی الطلاق بالشرط، ج:1، ص:420، ط: دارالفکر۔ بيروت)البحر الرائق میں ہے:"(قوله ففيها إن وجد ‌الشرط انتهت اليمين) أي في ألفاظ ‌الشرط إن وجد المعلق عليه انحلت اليمين، وحنث وانتهت لأنها غير مقتضية للعموم والتكرار لغة فبوجود الفعل مرة يتم ‌الشرط، ولا يتم بقاء اليمين بدونه، وإذا تم وقع الحنث فلا يتصور الحنث مرة أخرى إلا بيمين أخرى أو بعموم تلك اليمين، ولا عموم."(باب التعليق في الطلاق، ج: 4، ص: 15، ط: دار الكتاب الإسلامي)فقط والله أعلم

عنوان: عمرہ کم سے کم کتنے وقت میں ادا ہو سکتا ہے؟
سوال: عمرہ کم سے کم کتنے وقت میں ادا ہو سکتا ہے؟
جواب: عمرہ کم سے کم کتنے وقت میں ادا ہو سکتا ہے، شریعت میں اس کے بارے میں کوئی تحدید نہیں ہے، احرام باندھنے کے بعد طواف، سعی اور حلق میں جتنا وقت لگے گا، اتنا ہی وقت کی ضرورت  ہے، اور یہ  وقت جوان اور بوڑھا ہونے اور مطاف میں رش ہونے یا نہ ہونے کے اعتبار سے  مختلف ہوسکتا ہے۔ فقط واللہ اعلم

عنوان: اذان دیتے وقت کتوں کا بھونکنا
سوال: صبح اذان دیتے وقت کتوں کا بھونکنا کیسا ہے؟
جواب:
جب مؤذن اذان دیتا ہے تو اس کی اذان کی آواز سن کر شیطان آواز کے ساتھ ریح خارج کرتے ہوئے بھاگتا ہے، تو بعض دفعہ جانوروں کو بھی وہ نظر آتا ہے؛ اس لیے اس سے گھبرا کر  اذان  کے وقت کتے بھوکتے ہیں۔حدیث شریف میں ہے:"حدثنا القعنبي، عن مالك، عن أبي الزناد، عن الأعرج، عن أبي هريرة، أن رسول الله صلى الله عليه وسلم قال: "إذا نودي بالصلاة أدبر الشيطان وله ضراط حتى لايسمع التأذين، فإذا قضي النداء أقبل حتى إذا ثوب بالصلاة أدبر، حتى إذا قضي التثويب أقبل حتى يخطر بين المرء ونفسه، ويقول: اذكر كذا اذكر كذا لما لم يكن يذكر، حتى يضل الرجل أن يدري كم صلى".(سنن أبي داود، باب رفع الصوت بالأذان، ج: 1، صفحه: 124، رقم الحدیث: 516، ط: المكتبة العصرية، صيدا - بيروت)فتاوی محمودیہ میں ہے:’’

Reference: Riyad as-Salihin 1036 In-book reference : Book 8, Hadith 46: حوالہ

عنوان: انشورنس کمپنی میں حصہ ڈالنا
سوال: لائف انشورنس اسٹیٹ بینک کی جانب سے لائف پالیسی میں حصہ ڈالنا یا حاصل کرنا جائز ہے یا ناجائز ہے؟
جواب:
واضح رہے کہ مروجہ انشورنس  کی تمام کمپنیوں کا معاملہ بھی  بینک کے کاروبار کی طرح ایک سودی معاملہ ہے،  دونوں میں صرف شکل وصورت کا فرق ہے، نیز انشورنس کے اندر  "سود" کے ساتھ " جوا" بھی پایا جاتا ہے، اور اسلام میں یہ دونوں حرام ہیں، ان کی حرمت قرآنِ کریم کی واضح اور قطعی نصوص سے ثابت ہے۔انشورنس میں   "سود" اس اعتبار سے ہے کہ حادثہ کی صورت میں جمع شدہ رقم سے زائد  رقم ملتی ہے اور زائد رقم سود ہے،  اور "جوا" اس اعتبار سے ہے کہ بعض صورتوں  میں اگر حادثہ وغیرہ نہ ہوتو  جمع شدہ رقم بھی واپس نہیں ملتی، انشورنس کمپنی اس رقم کی مالک بن جاتی ہے۔اسی طرح اس میں  جہالت اور غرر ( دھوکا) بھی  پایا جاتا ہے،  اور جہالت اور غرر والے معاملہ کو شریعت نے  فاسد قرار دیا ہے، لہذا انشورنس کمپنی میں حصہ ڈالنا اور اس کا  ممبر بننا شرعاً ناجائز  اور حرام ہے۔قرآن کریم میں ہے:"{يَا أَيُّهَا الَّذِينَ اٰمَنُوا اتَّقُوا اللَّهَ وَذَرُوا مَا بَقِيَ مِنَ الرِّبَا إِنْ كُنْتُمْ مُؤْمِنِينَ  فَإِنْ لَمْ تَفْعَلُوا فَأْذَنُوا بِحَرْبٍ مِنَ اللَّهِ وَرَسُولِهِ}."[البقرة:278، 279]ترجمہ:"اے ایمان والو!  اللہ سے ڈرو ، اور جو کچھ سود کا بقایا ہے اس کو چھوڑدو،  اگر  تم ایمان والے ہو، پھر اگر تم (اس پر عمل  ) نہ کروگے تو اشتہار سن لو جنگ کا  اللہ کی طرف سے اور اس کے رسول  کی طرف  سے۔"(از بیان القرآن)قرآن مجید میں ہے:"يَا أَيُّهَا الَّذِينَ آمَنُوا إِنَّمَا الْخَمْرُ وَالْمَيْسِرُ وَالْأَنصَابُ وَالْأَزْلَامُ رِجْسٌ مِّنْ عَمَلِ الشَّيْطَانِ فَاجْتَنِبُوهُ لَعَلَّكُمْ تُفْلِحُونَ." ﴿المائدة: ٩٠﴾ترجمہ:" اے ایمان والو :بات یہی ہے کہ شراب اور جوا اور بت وغیرہ اور قرعہ کے تیر یہ سب گندی باتیں شیطانی کام  ہیں ،سواس سے بالکل الگ رہو،تاکہ تم کو فلاح ہو"۔(بیان القرآن)حدیث پاک میں ہے:"عن جابر قال: لعن رسول اﷲ صلی اﷲ علیه وسلم آکل الربا، وموکله، وکاتبه، وشاهدیه، وقال: هم سواء."(الصحيح لمسلم، با ب لعن آکل الربا، ومؤکله، ج: 3، ص: 1219، ط: دار إحياء التراث العربي)حدیث شریف میں ہے:"وقال رسول الله صلي الله عليه وسلم:إن الله حرّم أمتي الخمر و الميسر."(المسند للامام احمد،2 /124،ط: مؤسسة الرسالة)فتاوی شامی میں ہے:"لأن القمار من القمر الذي يزداد تارة وينقص أخرى، وسمي القمار قمارا لأن كل واحد من المقامرين ممن يجوز أن يذهب ماله إلى صاحبه، ويجوز أن يستفيد مال صاحبه وهو حرام بالنص."(كتاب الحظر والإباحة ، فصل في البيع، ج: 6، ص : 403، ط: سعيد)فقط واللہ اعلم

Reference: Mishkat al-Masabih 2807 In-book reference : Book 11, Hadith 46: حوالہ

عنوان: شوہر حقِ مہر ادا کردے تو کیا بیوی کو اس کے گھر کے کسی معاملے میں حق نہیں رہتا؟
سوال: حق مہر اگر  شوہر پورا ادا کردے تو کیا بیوی کا اس کے گھر پر کوئی حق نہیں رہتا  ؟بیوی گھر کے کسی معاملہ میں دخل اندازی نہیں کرسکتی ؟ مؤجل  ہو یا پورا ادا ہوجائے تب بھی یہ نہیں ہے کہ بیوی دخل اندازی نہیں کرسکتی ؟
جواب: واضح رہے کہ شادی کے بعد گھریلو معاملات میں   بیوی پر شوہر کی بات ماننا اور اس کی اطاعت کرنا واجب ہے ،چاہے شوہر نے حق مہر ادا کیا ہو یا نہیں  ،البتہ  شوہر  کو بھی چاہیے کہ بیوی کی رائے کا  خیال رکھے ،باہمی مشورہ سے معاملات کرے ،جس حد تک ممکن ہو باہمی اتفاق رائے سے معاملات کرنے کی کوشش کرے ،باقی  آپ  اگر کسی خاص  صورت کے بارے میں سوال کرنا چاہتی  ہیں تو وضاحت کے ساتھ لکھ کر بھیجیں ۔فقط واللہ اعلم