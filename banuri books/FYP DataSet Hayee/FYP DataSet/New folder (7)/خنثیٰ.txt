عنوان: Transgender ٹرانس جینڈر اور خنثیٰ کا حکم
سوال: شریعت میں Transgenders کی کیا حیثیت ہے اور کیا حکم ہے؟نیز ہیجڑا خنثیٰ وغیرہ اور اس جیسی  دیگر اصطلاحات میں کیا فرق ہے؟ کس کو شریعت میں Transgenders مانا جائے گا اور کس کو نہیں؟
جواب:
ٹرانس جینڈر کا مطلب ہے: "وہ افراد جو پیدائشی طور پر جنسی اعضاء اور علامات کے اعتبار سے خالص مرد کی مکمل صفات رکھتے ہوں یا خالص عورت کی مکمل صفات رکھتے ہیں، مگر بعد میں کسی مرحلے پر مرد اپنے آپ کو عورت اور عورت اپنے آپ کو مرد بنانے کی خواہش رکھے۔"دوسرے الفاظ میں یوں سمجھنا چاہیے کہ ٹرانس جینڈر (Transgender) وہ  شخص ہے جو اپنے بارے میں اُس صنفی شناخت (gender identity) کا قائل نہیں ہوتا  جو جنس (biological sex) اس کے پیدا ہونے کے وقت   مقرر اور متعین کی گئی تھی۔مثال کے طور پر: اگر کوئی شخص پیدائش کے وقت مرد کے طور پر متعین کیا گیا تھا لیکن بعد میں وہ خود کو عورت    محسوس کرتا ہے، تو وہ شخص ٹرانس وومن (trans woman) کہلائے گا، اسی طرح  اگر کوئی شخص پیدائش کے وقت عورت کے طور پر متعین کیا گیا تھا لیکن وہ خود کو مرد  محسوس کرتا ہے، تو وہ شخص ٹرانس مین (trans man) کہلائے گا۔تبدیلی جنس سے متعلق  شریعت نے انسان کی اپنی خواہش اور چاہت کا   کوئی اعتبار نہیں کیا، بلکہ پیدائش کے موقع پر ہی ظاہری اعضاء کی بنیاد پر کسی بھی شخص کی جو جنس مقرر کی  جائے گی وہی حتمی سمجھی جائے گی، اپنی چاہت اور خواہش کی بنیاد پر مرد کا اپنے آپ کو عورت سمجھنا یا عورت کا اپنے آپ کو مرد سمجھنا اور اپنی جنس میں تبدیلی کروانا ،جائز نہیں۔باقی اردو زبان میں خنثی یا ہیجڑا جس صنف کو بولا جاتا ہے اس کے لیے عربی زبان میں خنثیٰ یا مخنث کا لفظ استعمال ہوتا ہے ، اور  خنثیٰ وہ فرد  ہوتا ہے جس میں مذکرو مؤنث دونوں جنس کی علامات پائی جائیں ، پھر اس کا حکم مندرجہ ذیل ہے: ایسا بچہ جس میں  پیدائشی طور پر  مرد و زن کے اعضاء مخصوصہ موجود ہوں، اس کی جنس کے تعیین کا طریقہ فقہاء کرام نے یہ بیان کیا ہے کہ اگر وہ پیشاب مردانہ عضو سے کرتا ہو، تو اسے مذکر قرار دیا جائے گا، اور اگر زنانہ عضو سے کرتا ہو، تو اسے مؤنث قرار دیا جائے گا، اور اگر اس کا پیشاب دونوں عضو سے نکلتا ہو تو جس عضو سے پہلے پیشاب نکلتا ہو اس ہی کا اعتبار کرکے  جنس کی تعیین ہوگی، اور  اگر دونوں عضو سے پیشاب ایک ہی ساتھ نکلتا ہو تو اس صورت میں  جس عضو سے زیادہ پیشاب نکلتا ہو، اسی کا اعتبار کرکے جنس کی تعیین کی جائے گی، البتہ اگر دونوں عضو سے برابر پیشاب آتا ہو تو ایسی صورت میں وہ نہ مذکر قرار پائے گا اور نہ ہی مؤنث، اسے بالغ ہونے تک  خنثی مشکل  قرار دیا جائے گا۔بلوغت کے وقت اگر اسے مردوں کی طرح احتلام ہو یا  وہ اپنے آلہ تناسل سے جماع پر قادر ہو تو اسے مرد قرار دیا جائے گا، اسی طرح اگر وہ جماع پر تو قادر نہ ہو لیکن اس کی داڑھی نکل آئے،  یا اس کا سینہ مردوں کی طرح ابھار کے بغیر ہو تو ان تمام صورتوں میں وہ مرد  کے حکم میں ہوگا، البتہ اگر اس کو حیض آجائے، یا عورت کی طرح اس سے ہم بستری ممکن ہو، یا اس کا سینہ خواتین کے سینہ کی طرح ابھر جائیں، یا اس کے پستانوں میں دودھ آجائے، ان تمام صورتوں میں وہ خواتین کے حکم میں ہوگا، اور اگر مذکورہ بالا مرد و زن میں فرق کی علامتوں میں سے فرق کرنے والی علامت ظاہر نہ ہو تو اسے خنثی مشکل قرار دیا جائے گا۔قرآن مجید میں اللہ تعالیٰ ارشاد فرماتے ہیں:"فِطْرَتَ اللّٰه الَّتِيْ فَطَرَ النَّاسَ عَلَيها   ۭ لَا تَبْدِيْلَ لِخَلْقِ اللّٰه." (الروم:30)ترجمہ: "اللہ کی دی ہوئی قابلیت کا اعتبار کرو، جس پر اللہ تعالیٰ نے لوگوں کو پیدا کیا ہے، اللہ تعالیٰ کی اس پیدا کی ہوئی چیز کو ، جس پر اس نے تمام آدمیوں کو پیدا کیا ہے، بدلنا نہ چاہیے۔" (بیان القرآن)بخاری شریف میں ہے:"عن ابن عباس رضي الله عنهما قال: «لعن رسول الله صلى الله عليه وسلم المتشبهين ‌من ‌الرجال ‌بالنساء، والمتشبهات من النساء بالرجال».(كتاب اللباس ، ‌‌باب: المتشبهون بالنساء، والمتشبهات بالرجال ، جلد : 7 ، صفحه : 159 ، طبع : السلطانية)یعنی: "نبی کریم  صلی اللہ علیہ وسلم  نے ان مردوں پر لعنت فرمائی جو عورتوں کی وضع اختیار کرتے ہیں اور ان عورتوں پر لعنت فرمائی جو مردوں کی وضع اختیار کرتی ہیں۔"نیز بخاری شریف میں ہے:"عن ابن عباس، قال: لعن النبي صلى الله عليه وسلم المخنثين من الرجال، ‌والمترجلات ‌من ‌النساء، وقال: اخرجوهم من بيوتكم."(كتاب اللباس ، ‌‌باب: المتشبهون بالنساء، والمتشبهات بالرجال ، جلد : 7 ، صفحه : 159 ، طبع : السلطانية)یعنی: "نبی کریم  صلی اللہ علیہ وسلم  نے ان مردوں پر لعنت فرمائی جو عورتوں کی وضع اختیار کرتے ہیں اور ان عورتوں پر لعنت فرمائی جو مردوں کی وضع اختیار کرتی ہیں، اور فرمایا: انہیں اپنے گھروں سے نکال دو۔"سنن ابی داؤد میں ہے:"عن أبي هريرة، أن النبي صلى الله عليه وسلم أتي بمخنث قد خضب يديه ورجليه بالحناء، فقال النبي صلى الله عليه وسلم: «ما بال هذا؟» فقيل: يا رسول الله، ‌يتشبه ‌بالنساء، فأمر به فنفي إلى النقيع."(كتاب الادب ، ‌‌باب في الحكم في المخنثين ، جلد : 4، صفحه : 282 ، طبع : المكتبة العصرية)یعنی:"نبی کریم  صلی اللہ علیہ وسلم  کے سامنے ایک مخنث لایا گیا، جس کے ہاتھ اور پاؤں پر مہندی لگی ہوئی تھی، آپ  صلی اللہ علیہ وسلم  نے فرمایا کہ : یہ کیا ہے؟ عرض کیا گیا: یہ عورتوں سے مشابہت کرتا ہے۔ آپ  صلی اللہ علیہ وسلم  نے اسے مدینہ منورہ سے نکالنے کا حکم دیا۔ "فتاوی ہندیہ میں ہے:"‌يجب ‌أن ‌يعلم ‌بأن ‌الخنثى من يكون له مخرجان قال البقالي - رحمه الله تعالى - أو لا يكون له واحد منهما ويخرج البول من ثقبة ويعتبر المبال في حقه، كذا في الذخيرة فإن كان يبول من الذكر فهو غلام، وإن كان يبول من الفرج فهو أنثى، وإن بال منهما فالحكم للأسبق، كذا في الهداية وإن استويا في السبق فهو خنثى مشكل عند أبي حنيفة - رحمه الله تعالى -؛ لأن الشيء لا يترجح بالكثرة من جنسه، وقالا: ينسب إلى أكثرهما بولا وإن كان يخرج منهما على السواء فهو مشكل بالاتفاق، كذا في الكافي قالوا: وإنما يتحقق هذا الإشكال قبل البلوغ، فأما بعد البلوغ والإدراك يزول الإشكال فإن بلغ وجامع بذكره فهو رجل، وكذا إذا لم يجامع بذكره ولكن خرجت لحيته فهو رجل، كذا في الذخيرة وكذا إذا احتلم كما يحتلم الرجل أو كان له ثدي مستو، ولو ظهر له ثدي كثدي المرأة أو نزل له لبن في ثدييه أو حاض أو حبل أو أمكن الوصول إليه من الفرج فهو امرأة، وإن لم تظهر إحدى هذه العلامات فهو خنثى مشكل، وكذا إذا تعارضت هذه المعالم، كذا في الهداية وأما خروج المني فلا اعتبار له؛ لأنه قد يخرج من المرأة كما يخرج من الرجل، كذا في الجوهرة النيرة قال: وليس الخنثى يكون مشكلا بعد الإدراك على حال من الحالات؛ لأنه إما أن يحبل أو يحيض أو يخرج له لحية أو يكون له ثديان كثديي المرأة، وبهذا يتبين حاله وإن لم يكن له شيء من ذلك فهو رجل؛ لأن عدم نبات الثديين كما يكون للنساء دليل شرعي على أنه رجل، كذا في المبسوط لشمس الأئمة السرخسي - رحمه الله تعالى -."(كتاب الخنثيٰ ، الفصل الاول ، جلد : 6 ، صفحه : 437-438 ، طبع : دار الفكر)بدائع الصنائع ميں هے:"فالخنثى من له آلة الرجال و النساء، و الشخص الواحد لايكون ذكرًا و أنثى حقيقةً، فإما أن يكون ذكرًا، وإما أن يكون أنثى."[فصل في بيان ما يعرف به الخنثى أنه ذكر أو أنثى](فصل) :وأما بيان ما يعرف به أنه ذكر، أو أنثى، فإنما يعرف ذلك بالعلامة، وعلامة الذكورة بعد البلوغ نبات اللحية، وإمكان الوصول إلى النساء وعلامة الأنوثة في الكبر نهود ثديين كثديي المرأة ونزول اللبن في ثدييه والحيض والحبل، وإمكان الوصول إليها من فرجها؛ لأن كل واحد مما ذكرنا يختص بالذكورة والأنوثة فكانت علامة صالحة للفصل بين الذكر والأنثى.و أما العلامة في حالة الصغر فالمبال، لقوله عليه الصلاة والسلام: «الخنثى من حيث يبول» ، فإن كان يبول من مبال الذكور فهو ذكر، وإن كان يبول من مبال النساء فهو أنثى " وإن كان يبول منهما جميعا يحكم السبق؛ لأن سبق البول من أحدهما يدل على أنه هو المخرج الأصلي وأن الخروج من الآخر بطريق الانحراف عنه."(كتاب الخنثي ، جلد : 7 ، صفحه : 327 ، طبع : دار الكتب العلمية)فقط والله اعلم

Reference: Riyad as-Salihin 1631 In-book reference : Book 17, Hadith 121: حوالہ

عنوان: مردانہ صفات کے حامل خنثی کے لیے آپریشن کے ذریعے اپنے آپ کو مکمل مرد بنانے کا حکم
سوال: کیا آپریشن کے ذریعے خنثیٰ اپنی جنس کو تبدیل کر سکتا ہے؟ مثلا جو مرد کے قریب ہے کہ وہ آپریشن کے بعد مرد بن سکتاہے  اور وہ سلسلہ جو عورت کے جنس کے قریب ہے کیا وہ آپریشن کے بعد عورت بن سکتی ہے ؟
جواب: صورتِ مسئولہ میں جو خنثی "خنثی مشکل"  نہیں ہے، تو اگر وہ مردانہ صفات کا حامل ہے تو اس پر از رُوئے شرع مردانہ احکام لاگو ہوتے ہیں، اور جو خنثی زنانہ صفات  کاحامل ہے، تو اس پر زنانہ احکام لاگو ہوتے ہیں، لہذا مردانہ صفات کا متحمّل خنثی مذکورہ عیب کے ازالہ کے  لیے آپریشن کرکے اپنے آپ کو مرد بنانا یا زنانہ صفات کے متحمّل خنثی کے  لیے آپریشن کے ذریعے مذکور عیب دورکرنے کی گنجائش ہے۔ فتاویٰ عالمگیری (الفتاوى الهنديۃ) میں ہے:"إذا أراد الرجل أن يقطع إصبعا زائدة أو شيئا آخر قال نصير - رحمه الله تعالى - إن كان الغالب على من قطع مثل ذلك الهلاك فإنه لا يفعل وإن كان الغالب هو النجاة فهو في سعة من ذلك رجل أو امرأة قطع".(کتاب الکراهیة، الباب الحادي والعشرون فيما يسع من جراحات بني آدم والحيوانات، ج:5، ص:360، ط:المکتبة الرشیدیة)فقط واللہ اعلم

عنوان: کیا آپ صلی اللہ علیہ وسلم نے خنثی کی نماز جنازہ پڑھائی
سوال: کیا نبی پاک صلی اللہ علیہ وسلم نے کسی ہیجڑے کی نماز جنازہ  پڑھائی؟‎
جواب: معتبر اور مستند کتبِ حدیث میں تتبع وتلاش کے باوجود بھی کوئی ایسی روایت نہیں ملی، جس میں اس بات کی صراحت ہو کہ آپ صلی اللہ علیہ وسلم نے کسی مخنث(ہیجڑے) کی نمازِ جنازہ پڑھائی ہو۔ فقط واللہ اعلم

عنوان: خواجہ سرا کا مسجد میں جماعت سے نماز پڑھنا
سوال: میں ایک خواجہ  سرا ہوں اور جب بھی مسجد میں نماز پڑھنے جاتا ہوں ،لوگ مجھے عجیب نظروں سے گھورتے اور بار  بار دیکھتے  ہیں، جس کی وجہ سے مجھے نماز میں دشواری ہوتی ہے،کیا میں گھر میں نماز ادا کرسکتا ہوں ،اس کا کوئی  گناہ تو نہیں ہوگا؟
جواب: صورت مسؤلہ میں   سائل  میں  اگر مردوں  کی علامات غالب ہیں تو سائل مردوں کے حکم میں ہوگا ،اس صورت میں  سائل کے لیے عام   مردوں کی طرح مسجد میں ہی جماعت سے نماز پڑھنی  ہوگا ،بلا عذر شرعی محض لوگوں کے  عجیب نظروں  سے دیکھنے کی بناء پر   جماعت کی نماز چھوڑنا درست  نہیں ہوگا ،لیکن   اگر  سائل  میں عورتوں کی علامات غالب ہیں تو  سائل عورتوں کے حکم میں ہو گا،اس صورت میں عورتوں کی طرح گھر میں ہی نماز پڑھنی ہوگی ۔اور اگر سائل کے اندر مرد و عورت دونوں کی علامتیں برابر ہیں تو  اس کیفیت کو فقہاء کرام نے خنثی مشکل سے تعبیرکیا ہے اور خنثی مشکل  مسجد میں نماز پڑھ تو سکتا ہے ،لیکن مردوں اور بچوں سے پیچھے  اور  عورتوں سے آگے درمیان میں  الگ صف  میں کھڑاہوگا اور دوپٹہ اوڑھ کر نماز پڑھنی ہوگی  ۔وفي البحر الرائق شرح كنز الدقائق :"قال رحمه الله ( إن بلغ وخرجت له لحية أو وصل إلى النساء فرجل وكذا إذا احتلم من الذكر ) لأن هذه من علامة الذكر . قال رحمه الله ( وإن ظهر ثدي أو لبن أو أمكن وطؤه فامرأة ) لأن هذه من علامات النساء . قال رحمه الله ( وإن لم تظهر له علامة أو تعارضت فمشكل )."(8/ 539الناشر : دار المعرفة بيروت)وفي الموسوعة الفقهية الكويتية:"لا خلاف بين الفقهاء في أنّه إذا اجتمع رجال ، وصبيان ، وخناثى ، ونساء ، في صلاة الجماعة ، تقدّم الرّجال ، ثمّ الصّبيان ، ثمّ الخناثى ، ثمّ النّساء ، ولو كان مع الإمام خنثى وحده ، فصرّح الحنابلة بأنّ الإمام يقفه عن يمينه ، لأنّه إن كان رجلاً ، فقد وقف في موقفه ، وإن كان امرأةً لم تبطل صلاتها بوقوفها مع الإمام ،كما لا تبطل بوقوفها مع الرّجال. والمشهور عند الحنفيّة أنّ محاذاته للرّجل مفسدة للصّلاة." (21/ 22ط:وزارة الأوقاف الشؤن الإسلامية)وفي الفتاوى الهندية:"الأصل في الخنثى المشكل أن يؤخذ فيه بالأحوط والأوثق في أمور الدين وأن لا يحكم بثبوت حكم وقع الشك في ثبوته فإن وقف خلف الإمام قام بين صف الرجال والنساء فلا يتخلل الرجال حتى لا تفسد صلاتهم لاحتمال أنه امرأة ولا يتخلل النساء حتى لا تفسد صلاته لاحتمال أنه رجل، فإن قام في صف النساء يعيد صلاته احتياطا؛ لاحتمال أنه رجل وإن قام في صف الرجال فصلاته تامة ويعيد الذي عن يمينه وعن يساره ومن خلفه بحذائه صلاتهم احتياطا؛ لاحتمال أنه امرأة ويجلس في صلاته كجلوس المرأة، كذا في الكافي قال محمد - رحمه الله تعالى -: أحب إلي أن يصلي بقناع يريد به قبل البلوغ وإن صلى بغير قناع لا يؤمر بالإعادة إلا استحبابا، هذا إذا كان الخنثى مراهقا غير بالغ، أما إذا كان بالغا فإن بلغ بالسن ولم يظهر فيه شيء من علامة الرجال أو النساء لا تجزئه الصلاة بغير قناع إذا كان الخنثى حرا." (كتاب الخنثى ,الفصل الثاني في أحكام الخنثى,6/ 438ط:دار الفكر)فقط واللہ أعلم