عنوان: کسی چیز کی خریداری کا معاملہ والد کرے اور قیمت بیٹا ادا کرے تو اس چیز کی ملکیت کس کی ہوگی؟ /ناخن کاٹنے کا مستحب طریقہ
سوال: 1.میرے والد صاحب نے آج سے تقریباً 30 سال قبل اپنی زندگی میں ہی ایک زمین خریدی تھی، لیکن والد صاحب کے پاس چوں کہ آمدن کا کوئی ذریعہ نہیں تھا جس سے وہ اس زمین کی قیمت ادا کرتے، اس لیے اس جائیداد کی پوری قیمت میرے بڑے بھائی نے ادا کی جو اس وقت برسرِروزگار تھے، اور پورے گھر کی کفالت کرتے تھے، اب جب کہ ہمارے والد صاحب کا انتقال ہوگیا ہے، تو یہ جائیداد ہمارے والد کی ملکیت شمار ہوکر ورثاء میں تقسیم ہوگی یا ہمارے بھائی کی شخصی ملکیت سمجھی جائے گی؟ جب کہ مذکورہ بھائی کہتا ہے کہ میں جس وقت اس زمین کی قیمت ادا کر رہا تھا، اس وقت میری ایسی کوئی نیت نہیں تھی کہ یہ میری شخصی زمین ہے یا میں اس کو اپنے لیے خرید رہا ہوں، بلکہ میرا یہ خیال تھا کہ یہ ہم سب کی مشترکہ زمین ہے۔2. ناخن کاٹنے کا مستحب طریقہ کیا ہے؟
جواب:
1. صورتِ مسئولہ میں زمین کی خریداری کا معاملہ والد نے ہی کیا تھا، لہٰذا زمین والد کی ملکیت ہوگی اور انتقال کے بعد یہ زمین ان کا ترکہ شمار ہوگی، جو تمام ورثاء میں شرعی ضابطۂ میراث کے مطابق تقسیم ہوگی، باقی اگر بیٹے نے والد کے ذمہ واجب الادا قیمت والد کے حکم کے بغیر ازخود ادا کی ہے تو یہ قرض کی ادائیگی میں بیٹے کی طرف سے تعاون شمار ہوگا،اس صورت میں اسے یہ رقم واپس نہیں ملے گی، البتہ اگر والد کے حکم سے قیمت کی ادائیگی کی ہے، تو اس صورت میں بیٹا والد  کے ترکہ سے اپنی رقم لینا چاہے تو لے سکتا ہے۔2. ناخن کاٹنے کا مسنون طریقہ منقول نہیں ہے، کسی بھی طریقہ سے ناخن کاٹ سکتے ہیں، البتہ علماءِ دین  اور سلف صالحین نے درج ذیل دو طریقوں سے ناخن کاٹنے کو بہتر کہا ہے:  پہلے دائیں ہاتھ کی شہادت کی انگلی سے شروع کر کے ترتیب وار چھوٹی انگلی تک ناخن کاٹے جائیں، پھر دائیں ہاتھ کے انگوٹھے کا ناخن کاٹا جائے، پھر اسی ترتیب سے بائیں ہاتھ کے ناخن کاٹے جائیں۔ابتدا دائیں ہاتھ کی شہادت کی انگلی سے کرکے ترتیب وار چھنگلیا (چھوٹی انگلی) تک کاٹے جائیں، اور پھر بائیں ہاتھ کی چھنگلیا (چھوٹی انگلی) سے شروع کرکے ترتیب وار انگوٹھے تک کاٹے جائیں، اور پھر آخر میں دائیں ہاتھ کے انگوٹھے  کا ناخن کاٹ لیا جائے۔پاؤں کے انگلیوں میں دائیں پاؤں کے چھوٹی انگلی سے شروع کر کے ترتیب وار بائیں پاؤں کے چھوٹی انگلی تک ناخن کاٹے جائیں۔بدائع الصنائع میں ہے:"الحوالة إذا كانت بغير أمر المحيل؛ كان المحال عليه متبرعا."(کتاب الحوالة، فصل في بيان حكم الحوالة، ج:6، ص:18، دار الفكر)فتاوی شامی میں ہے:(طالب المحتال عليه المحيل بما) أي بمثل ما (أحال) به مدعيا قضاء دينه بأمره.قوله طالب المحتال عليه المحيل. . . إلخ) أي بعدما دفع المحال به إلى المحتال...(قوله بأمره) قيد به لأنه لو قضاه بغير أمره يكون متبرعا."(كتاب الحوالة، ج:5، ص:346، سعيد)وفيه أيضا:"قلت: وفي المواهب اللدنية قال الحافظ ابن حجر: إنه يستحب كيفما احتاج إليه ولم يثبت في كيفيته شيء ولا في تعيين يوم له عن النبي صلى الله عليه وسلم وما يعزى من النظم في ذلك للإمام علي ثم لابن حجر قال شيخنا إنه باطل.قال في الهداية عن الغرائب: وينبغي الابتداء باليد اليمنى والانتهاء بها فيبدأ بسبابتها ويختم بإبهامها، وفي الرجل بخنصر اليمنى ويختم بخنصر اليسرى اهـ ونقله القهستاني عن المسعودية."(کتاب الحظر والإباحة، فصل في البيع، ج:6، ص:406، سعيد)نیل الاوطارشرح منتقی الاخبار میں ہے:"قال النووي: ‌ويستحب ‌أن يبدأ باليدين قبل الرجلين فيبدأ بمسبحة يده اليمنى ثم الوسطى ثم البنصر ثم الخنصر ثم الإبهام ثم يعود إلى اليسرى فيبدأ بخنصرها ثم بنصرها إلى آخره، ثم يعود إلى الرجل اليمنى فيبدأ بخنصرها ويختم بخنصر اليسرى انتهى."(کتاب الطهارة، أبواب السواك وسنن الفطرة، ج:1، ص:142، دار الحديث مصر)فقط واللہ اعلم

Reference: Sunnah.com reference : Book 2, Hadith 158 English translation : Book 2, Hadith 276 Arabic reference : Book 2, Hadith 278: حوالہ

عنوان: حوالہ/ ہنڈی کے رائج طریق کار کا حکم اور اس کا متبادل
سوال: 1) میں دبئی میں مقیم ہوں، وہاں سے اکثر لوگ ہنڈی کے ذریعے پیسے بھیجتے ہیں،  اور طریقۂ کار یہ ہے کہ وہاں لوگ ہنڈی والے کے پاس جاتے ہیں، اور کہتے ہیں کہ میرے لیے اتنے دراہم پاکستانی بناؤ (یعنی دراہم کے بدلے پاکستانی روپے پاکستان پہنچا دو)، تو ہنڈی والا پوچھتا ہے کہ دراہم نقد  دو گے یا ادھار؟ اگر نقد دراہم دیے جائیں تو اس کا ریٹ الگ ہوتا ہے، اور ادھار کا الگ، تفصیل اس کی یہ ہے کہ درہم کی قیمت مثلاً 77  روپے پاکستانی ہے، اب اگر نقد دراہم دے دیے جائیں تو وہ پاکستان میں 77 روپے کے حساب سے پیسے بھجوائے گا، اور اگر یہ کہا جائے کہ مثلاً دراہم ایک مہینے کے بعد دوں گا تو اس صورت میں وہ 76 روپے یا 75 روپے پاکستانی کے حساب سے پیسے بھیجتا ہے، اور بعد میں وصولی اسی 77 روپے کے حساب سے کرتا ہے، تو کیا ایسا کرنا شرعاً جائز ہے؟مثلاً: ایک ہزار درہم پاکستان بھیجنے ہیں، اور ایک ہزار درہم کی قیمت 77 ہزار روپے ہے، تو کلائنٹ کی طرف سے نقد دراہم دینے کی صورت میں وہ یہاں پر پورے 77 ہزار روپے بھیجے گا، اور ادھار کی صورت میں 76 یا 75 ہزار بھیجے گا؟2) دوسرا سوال یہ ہے کہ پورے امارات میں یہ ترتیب ہے کہ کام کاج کی مصروفیت کی وجہ سے ہنڈی والے کے پاس جانے کا وقت نہیں ہوتا، اس لیے لوگ ہنڈی والے کو فون کردیتے ہیں کہ تم مثلاً ایک ہزار درہم پاکستانی بنالو، وہ بنا لیتا ہے، اور یہاں پاکستان میں کوئی شخص وصول کرلیتا ہے، پھر وہ ایک ہزار درہم ہنڈی والے کو آئندہ کل یا پرسوں حوالے کیے جاتے ہیں، تو کیا اس طرح کرنا جائز ہے؟کیونکہ اس صورت میں بھی احد البدلین پر قبضہ نہیں ہوا، اور اگر مذکورہ صورت بھی جائز نہیں تو پھر جواز کی کیا صورت ہوگی؟ کیونکہ 99 فی صد لوگ تقریباً اس طرح کرتے ہیں، اتنی فراغت عموماً نہیں ہوتی کہ ہر وقت ہنڈی والے کے پاس جا سکیں۔شرعی اصطلاحات کی وضاحت کے ساتھ جواب دیجیے!
جواب: واضح رہے کہ حوالہ / ہنڈی کا کاروبار  ملکی و بین الاقوامی قوانین کے مطابق سے ممنوع ہے؛  پکڑے جانے کی صورت میں  جان و مال کے  نقصان کا خطرہ ہوتا ہے، مباح امور میں اسلام چوں کہ ملکی قوانین   کی پاسداری کا حکم دیتا ہے،  لہذا رقم کی ترسیل کے لیے  قانونی  راستہ  اختیار کرنا چاہیے،  تاہم اگر کوئی حوالہ کے ذریعہ سے رقم بھیجتا ہے تو:حوالہ (ہنڈی) کی حیثیت چونکہ قرض کی ہے، اور  قرض کا شرعی حکم یہ ہے کہ جتنی رقم قرض کے طور پر دی ہے اتنی ہی رقم واپس لی جائے، اور قرض لینے دینے کےلیے مجلس کے اندر احد البدلین پر قبضہ کرنا ضروری نہیں ہوتا، بلکہ اگر رقم حوالہ کردی تو یہ قرض ہوجائے گا، اور رقم دینے کا بولا لیکن حوالہ نہ کی تو یہ وعدۂ قرض ہوگا۔چنانچہ مذکورہ دونوں صورتوں یعنی ہنڈی والے کے پاس جاکر معاملہ کرنے یا فون پر معاملہ کرنے میں اگر کلائنٹ ہنڈی والے کو رقم نقد نہیں دیتا، اور ہنڈی والا پاکستان میں رقم پہنچا دیتا ہے تو یہ رقم کلائنٹ کے ذمہ قرض ہوجاتی ہے، اور قرض کا ضابطہ (جیسا کہ اوپر ذکر کیا گیا) یہ ہے  کہ جتنی رقم قرض لی جائے اتنی ہی رقم (اور اگر کرنسی کا فرق ہو تو ادائیگی کے وقت یا تو قرض لی ہوئی کرنسی بعینہٖ لوٹا دی جائے، یا پھر جتنی رقم قرض لی ہے اسی کے بقدر ادائیگی یا وصولیابی کے دن کے مارکیٹ ریٹ کے حساب سے) رقم لوٹا دی جائے، اس سے زیادہ جائز نہیں، لہٰذا ہنڈی والا اگر (دراہم کی وصولی ادھار ہونے کی وجہ سے)پاکستان میں (مارکیٹ ریٹ کے مطابق 77 ہزار کی بجائے)76 ہزار یا 75 ہزار روپے ادا کرتا ہے  تو امارات میں پھر 76ہزار یا 75 ہزار کے جتنے دراہم بنتے ہیں اتنے  ہی دراہم وصول کر سکتا ہے، اس سے زیادہ (77 ہزار کے حساب سے)وصول کیے تو یہ قرض پر زیادتی ہونے کی وجہ سے سود بن جائے گا، جو حرام ہے۔نیز اس صورت میں ہنڈی والا یہ اضافی رقم ترسیل کی اجرت کہہ کر بھی وصول نہیں کرسکتا، اس لیے کہ یہ ترسیل نہیں ہے، بلکہ قرض ہے، اور قرض کی اجرت جائز نہیں، اس لیے اگر اس پر زیادہ رقم وصول کرے گا تو وہ اجرت نہیں ہوگی بلکہ سود ہوجائے گا۔البتہ اگر کلائنٹ ہنڈی والے کو نقد دراہم دے، اور کہے کہ پاکستان پہنچا دو تو یہ ترسیل ہے، قرض نہیں ہے، لہٰذا اس صورت میں ہنڈی والا اپنے اس ترسیل کے عمل پر اجرت وصول کرسکتا ہے، لیکن اجرت کےلیے شرط ہے کہ:پہلے سے اجرت طے کرلی جائے۔اجرت اسی رقم سے نہ کاٹی جائے، بلکہ الگ سے وصول کی جائے۔اس عمل کےلیے بازار میں عام طور پر جو اجرت لی جاتی ہے اتنی ہی اجرت لی جائے۔العقود الدرية میں ہے:"الدیون تقضیٰ بأمثالها."(کتاب البیوع، باب القرض، 1/ 504، ط:دار الكتب العلمية بيروت)فتاویٰ شامی میں ہے:"(قوله ‌كل ‌قرض جر نفعا حرام) أي إذا كان مشروطا كما علم مما نقله عن البحر."(کتاب البیوع، فصل فی القرض، 5/ 166،  ط:سعید)تحفة الفقهاء میں ہے:"كتاب الإجارة الإجارة نوعان إجارة على المنافع وإجارة على الأعمال ولكل نوع شروط وأحكام أما الإجارة على المنافع فكإجارة الدور والمنازل والحوانيت والضياع وعبيد الخدمة والدواب للركوب والحمل والثياب والحلي للبس والأواني والظروف للاستعمال والعقد جائز في ذلك كله وشرط جوازه أن تكون .....وأما الإجارة على الأعمال فكاستئجار القصار والإسكاف والصباغ وسائر من يشترط عليه العمل في سائر الأعمال من حمل الأشياء من موضع إلى موضع ونحوها وهو نوعان استئجار الأجير المشترك والأجير الخاص الذي يسمى أجير الوحد فالأجير المشترك كاسمه الذي يتقبل الأعمال من الناس كالصباغ والقصار ونحوهما وأجير الوحد كاسمه الذي يعمل للواحد مدة معلومة وللأول أن يعمل لهم جميعا وليس لمن استأجره أن يمنعه عن العمل لغيره وفي أجير الوحد ليس له ذلك وللمستأجر أن يمنعه ثم أحكامهما تختلف في بعض الأشياء وتتفق في البعض."(كتاب الإجارة، 2/ 347، دار الكتب العلمية بيروت)تكملة عمدة الرعاية میں ہے:"ويجب أن يعلم أن التي في زماننا المسماة في لساننا (بهنڈي مني آرڈر) ليس من هذا ولا له حكم السفاتج؛ لأن السفاتج كانت لسقوط خطر الطريق وذا للوصول، فإن قلت علة الكراهة هي النفع سواء كان لسقوط الخطر أو للوصول، قلت: بلى، ولكن الخطر مما لا يجوز الكفالة به ولا أجر عليه؛ لأنه ليس في وسع الإنسان إلا دفع اللصوص والحفظ إنما بفضل الله تعالى، وأما الإيصال تحل الأجرة عليه ويمكن العهدة عليه، فلا يلزم من النهي عن نفع سقوط الخطر كراهة أجرة الإيصال.لکن الإشکال فی تصویرہ وتقریرہ أعني في أي عقد یحسب هي لیأخذ حکمه قلت إنھا حوالة وأنت تعلم أن الحوالة قدتکون بمعنی الوکالة وقدتکون أن یحتال للدائن وقدیحتال لغیرالدائن ... وقدیعطی المال من عندہ،ثم یأخذمن المحیل، وقدیأخذ من المحیل ثم یؤدی إلی المحتال له وقد یربح فی المال الذی أخذ من المحیل ویکون الربح حلالا کما مر في الکفالةفإذا دفع المحیل مالا إلی المحتال علیه وقال ادفعه إلی فلان فی البلد الفلانی ولک أجرۃ فی إیصاله وحسابه فأي محذور یلزم لیحکم بالمنع ولاروایة أن الوکیل أو المحتال علیه حرام علیه الأجرۃ والأخذ من المؤکل والمحیل إن عمل فیه عملاً فلابأس به إن شاء اللہ تعالیٰ."(كتاب الحوالة، في هامش مبحث السفتجة، ص:120، ط:رحمانية)الدر المختار میں ہے:"(ولو) (دفع غزلا لآخر لينسجه له بنصفه) أي بنصف الغزل (أو استأجر بغلا ليحمل طعامه ببعضه أو ثورا ليطحن بره ببعض دقيقه) فسدت في الكل؛ لأنه استأجره بجزء من عمله، والأصل في ذلك نهيه صلى الله عليه وسلم عن قفيز الطحان وقدمناه في بيع الوفاء.والحيلة أن يفرز الأجر أولا أو يسمي قفيزا بلا تعيين ثم يعطيه قفيزا منه فيجوز."(كتاب الإجارة، باب الإجارة الفاسدة، 6/ 56، ط:سعيد)رد المحتارمیں ہے:"وفي شرح الجواهر: ‌تجب ‌إطاعته فيما أباحه الشرع، وهو ما يعود نفعه على العامة، وقد نصوا في الجهاد على امتثال أمره في غير معصية."(كتاب الأشربة، ج:6،  ص:460، ط:سعيد)فقط والله أعلم

عنوان: امانت کی ضمانت لینے کا حکم
سوال: زید  نے عمر و سے اس شرط پر  گھڑیا ں لیں کہ وہ اس کو عمرو کے لیے فروخت کرے گا ،  اس لیے  کہ زید کے پاس اتنی رقم نہیں تھی کہ وہ  ان گھڑیوں کو اپنے لیے خرید کر آگے فروخت کر ے  اور  اس عقد کے دوران   ان دونوں کے درمیان یہ طے ہوا کہ  جو گھڑی 6ہزار سے زیادہ قیمت پر فروخت ہوجائے تو 6ہزار  عمرو کے  ہوں گے اور باقی زید کے  ہو ں گے اور جو گھڑیاں فروخت  نہ ہوں   ، وہ عمر و واپس لے گا ، ا  س کے بعد وہ گھڑیاں  زید کے گھر سے چوری ہو گئیں ،تو اس صورت میں زید پر  کوئی ضمان  ہوگا  یا نہیں ؟مذکورہ  صورت میں چوری کے بعد زید نے  مسئلہ سے عدم واقفیت کے بناء پر عمرو  کے لیے ضمان قبول کرلیا اور اس کی ادائیگی کے لیے مہلت طلب کی ، بعد میں مفتیان کرام سے رجوع کرنے کے بعد عدم ضمان کا علم ہوا ۔اب پوچھنا یہ ہے کہ مذکورہ صورت میں زید کا مسئلہ  سے عدم واقفیت کے بناء پر مذکورہ گھڑیوں کی قیمت کا ضمان قبول کرنا شرعا کیسا ہے ؟ اور  کیا اب زید پر ان گھڑیوں  کا ضمان ادا کرنا ضروری ہے ؟
جواب: صورتِ مسئولہ میں چوں کہ زید ’’وکیل بالأجر ‘‘ ہے ،  یعنی وکیل بھی ہے اور اجیر بھی ،لیکن  مذکورہ صورت میں اجرت کا    معاملہ شرط فاسد( گھڑی اگر6ہزار  سے  زیادہ فروخت ہوجائے تو اضافی رقم زید کی ہوگی ) کی وجہ سے اجارہ  فاسدہ  ہے  اور وکیل اور  اجارہ فاسدہ میں  اجیر    کے پاس موجود چیز امانت ہوتی ہے ،   لہذا  مذکورہ گھڑیاں  ’’زید‘‘ کے پاس امانت تھیں اور  جس طرح امانت کا بغیر تعدی کے ضائع ہونے کی صورت میں ضمان واجب نہیں ہوتا ، اسی طرح  ایسی صورت میں امانت کے ضیاع کا تاوان یا ضمان قبول کرنا  بھی شرعا  درست نہیں ہے  ، چنانچہ زید کے گھر سے گھڑیاں چوری ہونے میں اگر زید کی غفلت ثابت نہیں ہوتی تو زید کے ذمہ اس ضمان کی ادائیگی واجب نہیں ہے ،اور اگر زید کی طرف سے غفلت ثابت ہو جائے تو پھر زید ان گھڑیوں کا ضامن ہو گا۔المبسوط للسرخسی میں ہے: "وهذا لأن الوكيل أمين في المقبوض والأمين يحفظ الأمانة تارة بيده وتارة بيد من في عياله."(كتاب الوكالة، باب الوكالة في الدين، ج: 19، ص: 68، ط:دار المعرفة)تبیین الحقائق شرح کنز الدقائق میں ہے: "(قوله: ويكون قبضه قبض الموكل)، وإذا سلمه حقيقة سقط حق الحبس فكذا إذا سلمه حكما ولأن الوكيل أمين ألا ترى أنه لا يضمن بالهلاك عنده كالمودع فليس للأمين حق الحبس بعد طلب المودع. اهـ. غاية."(كتاب الوكالة، باب الوكالة بالبيع و الشراء ، ج: 4، ص: 261، ط:  دارالكتاب الإسلامي) فتاوی ہندیہ میں ہے:  "والإجارة تفسدها الشروط التي لا يقتضيها العقد ..."[وقال بعده : ]"وإن تكارى دابة إلى بغداد على أنه إن رزقه الله تعالى من بغداد شيئا أو من فلان شيئا أعطاه نصف ذلك فهذا فاسد وعليه أجر مثلها فيما يركب، وإن تكاراها إلى بغداد على أنها إن بلغته بغداد فله أجر عشرة دراهم وإلا فلا شيء له فالإجارة فاسدة وعليه أجر مثلها بقدر ما سار عليها. كذا في المبسوط."(كتاب الإجارة، الباب الخامش عشر في بيان مايجوز من الإجارة و مالايجوز ، ج: 4، ص: 442 - 443، ط: دار الفكر)فتاوی شامی میں ہے: "(ولا يضمن ما هلك في يده وإن شرط عليه الضمان) ؛ لأن شرط الضمان في الأمانة باطل كالمودع (وبه يفتى) كما في عامة المعتبرات، وبه جزم أصحاب المتون فكان هو المذهب خلافا للأشباه."[و في رد  المحتار: ]" وفي البدائع: لا يضمن عنده ما هلك بغير صنعه قبل العمل أو بعده؛ لأنه أمانة في يده وهو القياس. وقالا يضمن إلامن حرق غالب أو لصوص مكابرين وهو استحسان اهـ. قال في الخيرية: فهذه أربعة أقوال كلها مصححة مفتى بها، وما أحسن التفصيل الأخير ..."[إلى أن قال:]"فقد اختلف الإفتاء، وقد سمعت ما في الخيرية. وقال ابن ملك في شرح المجمع: وفي المحيط: الخلاف فيما إذا كانت الإجارة صحيحة فلو فاسدة لا يضمن اتفاقا؛ لأن العين حينئذ تكون أمانة لكون المعقود عليه وهو المنفعة مضمونة بأجر المثل اه...."(كتاب الإجارة ، باب الإجارة الفاسدة ، ج: 6، ص: 65، ط: سعيد)فتاوی شامی میں ہے: "(ولا بمبيع) قبل قبضه (ومرهون وأمانة) بأعيانها، فلو بتسليمها صح في الكل درر، ورجحه الكمال فلو هلك المستأجر مثلا لا شيء عليه ككفيل النفس."[و في رد المحتار: ]"(قوله: ومرهون وأمانة) اعلم أن الأعيان إما مضمونة على الأصيل أو أمانة. فالثاني كالوديعة ومال المضاربة والشركة والعارية والمستأجر في يد المستأجر، والمضمونة إما بغيرها كالمبيع قبل القبض والرهن فإنهما مضمونان بالثمن والدين، وإما بنفسها كالمبيع فاسدا والمقبوض على سوم الشراء والمغصوب ونحوه مما تجب قيمته عند الهلاك، وهذا تصح الكفالة به كما يذكره المصنف دون الأولين لفقد شرطها، وهو أن يكون المكفول مضمونا على الأصيل لا يخرج عنه إلا بدفع عينه أو بدله، هذا خلاصة ما في البحر وغيره."(كتاب الكفالة، ج: 5، ص: 309، ط: سعيد)فقط والله أعلم

عنوان: عورت اپناذاتی مال شوہرکےاجازت کےبغیربھی استعمال کرسکتی ہے
سوال: میں سافٹ وئیر انجینیئر ہوں اور گھر سے ہی آن لائن کام کرتی ہوں ،میرے شوہر کارز کی سیل پرچیز (خریدوفروخت)کا کام کرتے تھے ،لیکن کچھ عرصہ سے ان کے پاس انویسٹمنٹ نہیں ہے تو اب وہ کوئی کام نہیں کر رہے، لیکن میں ان کو کہتی ہوں کہ جب تک انویسٹمنٹ نہیں ہے آپ تب تک کوئی نوکری ڈھونڈ لیں، لیکن وہ کہتے ہیں میں کسی کی نوکری نہیں کر سکتا، جب میرے پاس انویسٹمنٹ آئے گی تو میں اپنا ہی کام کروں گا ،اب اس وجہ سے مجھے اپنی ساری تنخواہ اپنے گھر کے اخراجات میں اور اپنے شوہر کے اخراجات پہ خرچ کرنا پڑتی ہے، اب اس بات کو لے کے ہماری اکثر بحث ہو جاتی ہے اور گھر کا نظام خراب ہوتا ہے، تو میری اس بارے میں رہنمائی کر دیں، کیا میرا ان کو نوکری کے لیے بار بار کہنا غلط ہے؟ اور اگر میں صحیح ہوں تو پھر میرے شوہر کو اس معاملے میں کیا کرنا چاہیے کہ وہ ان کے پاس انویسٹمنٹ نہیں ہے اور وہ نوکری بھی نہیں کرنا چاہتے ہیں اور ان کا کہنا ہے کہ کیونکہ تم میری اجازت سے نوکری کر رہی ہو تو تمہارا خرچ کرنا کوئی بڑی بات نہیں ہے کیونکہ اگر میں تمہیں اجازت نہ دوں تو تم نوکری بھی نہیں کر سکتی ہو تو اس معاملے میں میں ایموشنلی بہت زیادہ ڈسٹرب ہو جاتی ہوں ان کی یہ باتیں سن کر ،اور کیا میں اپنی تنخواہ کا کچھ حصہ ان کو بتائے بغیر خرچ کر سکتی ہوں ؟
جواب: واضح رہےکہ شریعت ِمطہرہ نےبیوی کانان نفقہ شوہرکےذمہ لگایاہے،چاہےبیوی مالدارہویاغریب ،ہرصورت میں شوہربیوی کانان نفقہ پوراکرےگا،ہاں!اگرشوہرفقیرہوتواس پراس کےحساب سےلازم ہےاورمالدارپراس کےحساب سےلازم ہے۔لہٰذااس مذکورہ تفصیل کی روسے:1:بیوی کاشوہرکوکام کاکہناتاکہ وہ معروف طریقہ سےبیوی کاخرچہ برداشت کرسکے جائزہے۔2: البتہ سائلہ کےآن لائن کام کی وجہ سےاگرشوہرکےخدمت میں کوتاہی واقع ہوتی ہو،توشوہراس کوذاتی کام سےمنع کرسکتاہے۔3: سائلہ کااپنا ذاتی مال شوہر کی اجازت اورعلم میں لائےہوئےبغیراستعمال کرناجائزہے۔شرح مختصر الطحاوی للجصاص:"مسألة: [‌نفقة ‌الزوجة]قال أبو جعفر: (على الزوج ‌نفقة زوجته، وكسوتها بالمعروف".والأصل فيه قول الله تعالى: {الرجال قوامون على النساء بما فضل الله بعضهم على بعض وبما أنفقوا من أموالهم}.وقال تعالى: {وعلى المولود له رزقهن وكسوتهن بالمعروف}.وقال النبي صلى الله عليه وسلم في خطبته المشهورة: "لهن عليكم رزقهن وكسوتهن بالمعروف".وعلى ذلك اتفاق أهل العلم.قال: (على الموسر قدره وعلى المقتر قدره) متاعًا بالمعروف."(‌‌باب النفقة على الأقارب والزوجات والمطلقات،ج:5،ص:280،ط: دار البشائر الإسلامية - ودار السراج)المبسوط للسرخسی:"(قال:) ولا يجبر المعسر على ‌نفقة أحد، إلا على ‌نفقة ‌الزوجة والولد الصغير، أما استحقاق ‌نفقة ‌الزوجة باعتبار العقد وأما الأولاد الصغار فلأنهم أجزاؤه فكما لا تسقط عنه ‌نفقة نفسه لعسرته، فكذلك ‌نفقة أولاده والأصل فيه قوله تعالى {ومن قدر عليه رزقه فلينفق مما آتاه الله}."(باب نفقة ذوي الارحام،ج:5،ص:224،ط:دار المعرفة - بيروت، لبنان)الاصل للامام محمدبن الحسن:"فإن كانت زوجة وأولاد إناث أو ذكورة صغار أنفق عليهم من ماله بالمعروف. وإن استوثق منهم بكفيل فحسن. وإن ضمنهم ذلك ولم يأخذ منهم كفيلا فهو مستقيم. أي ذلك ما فعل فحسن. وإن كان ورثته كبارا ليس بهم زمانة ولا فيهم امرأة أو كانوا إخوة أو بني عم لم ينفق عليهم من ماله شيئا. إنما ينفق على الولد الإناث والذكورة من الصغار والزوجة والأبوين إذا كانوا محتاجين. فأما من كان منهم غنيا فلا ‌نفقة له، ما خلا ‌الزوجة فإنه ينفق عليها وإن كانت غنية."(كتاب المفقود ومايصنع به،ج:9،ص:353،ط:دارابن حزم)فتاوی شامی:"وفي حاشية الخير الرملي على البحر: له منعها من إرضاعه وتربيته؛ لما في التتارخانية أن للزوج منعها عما يوجب خللا في حقه. وما فيها عن السغناقي ولأنها في الإرضاع والسهر ينقص جمالها وجمالها حقه فله منعها تأمل."(مطلب في مسكن الزوجة،ج:3،ص:600،ط:دارالفكر،بيروت)المبسوط للسرخسی:"والحاصل أن من تصرف ‌في خالص ملكه لم يمنع منه ‌في الحكم، وإن كان يؤدي إلى إلحاق الضرر بالغير.(ألا ترى) أن من اتجر ‌في حانوته نوع تجارة لم يمنع من ذلك، وإن كانت تكسد بسببه تجارة وأن أصحاب الحوانيت يتأذون بغبار سنابك الدواب المارة وأن يتأذى المارة بدخان نيرانهم التي يوقدونها ‌في حوانيتهم، ثم ليس للبعض منع البعض من ذلك وللإنسان أن يسقي أرضه وليس لجاره أن يمنعه من ذلك مخافة أن يقل ماء بئره فعرفنا أن المالك مطلق التصرف فيما هو خالص حقه."(كتاب القسمة،ج:15،ص:21،ط:دارالمعرفة،)فقط والله تعالى اعلم

عنوان: فائنانس پر گاڑی یا موبائل خریدنا
سوال: دریافت طلب امر یہ ہے کہ فائنانس پر گاڑی یا موبائل خرید سکتے ہیں؟ براہ مہربانی شریعت کی روشنی میں مدلل جواب عنایت فرمائیں!
جواب:
ہماری  معلومات کے  مطابق فائنانس کمپنی اپنے صارف کے ساتھ ’’حوالہ‘‘ والا معاملہ کرتی ہے، یعنی اپنے صارف کی طرف سے اس کا قرضہ ادا کردیتی ہے اور پھر بعد میں قسطوں میں اپنے صارف سے وصول کرلیتی ہے،  اس معاملہ میں فائنانس کمپنی  دکاندار کوتو نقد قیمت اداکردیتی ہے اور  خریدار سے قسط وار وصول کرتی ہے اور اس میں یہ شرط ہوتی ہے کہ بر وقت قسط کی ادائیگی نہ کرنے کی صورت میں   خریدار کوجرمانہ دیناپڑے گا ،جب کہ یہ شرط شرعاجائز نہیں ہے ۔ اس لیے کہ یہ  تعزیر  بالمال (مالی جرمانہ)ہے جوکہ شرعًا  جائزنہیں ہے۔لہذا  فائنانس پر گاڑی ،  موبائل یا کوئی  اور چیز لینا شرعاً ناجائز ہے۔فتاوی شامی میں ہے:"(قوله: لا بأخذ مال في المذهب) قال في الفتح: وعن أبي يوسف يجوز التعزير للسلطان بأخذ المال. وعندهما وباقي الأئمة لا يجوز. اهـ. ومثله في المعراج، وظاهره أن ذلك رواية ضعيفة عن أبي يوسف. قال في الشرنبلالية: ولا يفتى بهذا لما فيه من تسليط الظلمة على أخذ مال الناس فيأكلونه اهـ ومثله في شرح الوهبانية عن ابن وهبان (قوله: وفيه إلخ) أي في البحر، حيث قال: وأفاد في البزازية أن معنى التعزير بأخذ المال على القول به إمساك شيء من ماله عنه مدة لينزجر ثم يعيده الحاكم إليه، لا أن يأخذه الحاكم لنفسه أو لبيت المال كما يتوهمه الظلمة إذ لا يجوز لأحد من المسلمين أخذ مال أحد بغير سبب شرعي.وفي المجتبى لم يذكر كيفية الأخذ وأرى أن يأخذها فيمسكها، فإن أيس من توبته يصرفها إلى ما يرى. وفي شرح الآثار: التعزير بالمال كان في ابتداء الإسلام ثم نسخ. اهـ.(کتاب الحدود ، باب التعزیر،مطلب فی التعزیر باخذالمال، ج:4،ص:61،ط:سعید)النهرالفائق میں ہے:وفي (البزازية) وتعليق القرض حرام والشرط لا يلزم انتهى، وهو محمول على ما لو علقه بشرط فيه منفعة للمقرض."(باب المتفرقات،ج:3،ص:526،ط: دار الكتب العلمية)فقط واللہ اعلم

Reference: Arabic reference : Book 22, Hadith 3201: حوالہ

عنوان: اس زمانے سفتجہ کا کیا حکم ہے؟  اور بینک میں کرنٹ اکاؤٹ کا کیا حکم ہے؟
سوال: 1)  سفتجہ کا کیا حکم ہے اس وقت؟2)   اور بینک کرنٹ اکاؤٹ کا حکم؟
جواب: 1۔ سفتجہ وہ کسی تاجر وغیرہ  کچھ رقم بطور قرض دینا اس طور پر دینا کہ  وہ  اسے دوسرے ملک یا  شہر  میں دینے والے کے  دوست کو ادا کرے،  تاکہ راستےکے خطرات سے فائدہ اٹھایا جا سکے،  موجودہ  زمانے میں بھی  راستے کے خطرات سے بچنے کی غرض سے کسی کو قرض دینا مکروہ ہے، البتہ سفتجہ کا وجود آج کل نہیں، اور آج کل ہنڈی کے نام سے جو  رقم کا انتقال ایک ملک یا شہر دوسرے ملک یا شہر کی جاتی ہے،  وہ سفتجہ میں نہیں آتا،   علامہ عبد الحی رحمہ اللہ  شرح الوقایہ کے  حاشیے  میں لکھتے ہیں کہ: سفتجہ ہنڈی نہیں، کیوں کہ  سفتجہ میں  راستے کے خطرات سے  حفاظت پیش نظر ہوتی ہے، اور ہنڈی تو ترسیل کا کام ہے۔ ہنڈی کا حکم درج ذیل ہے:ہنڈی کا کاروبار ملکی وبین الاقوامی قوانین کی رو سے ممنوع ہے ؛ اس لیے رقم کی ترسیل کے لیے جائز قانونی راستہ ہی اختیار کرنا چاہیے ، البتہ اگر کسی نے ہنڈی کے ذریعے رقم بھجوائی تو اسے مندرجہ ذیل شرعی حکم کی تفصیل ملحوظ رکھنا لازمی ہے :الف۔ چوں کہ مروجہ ہنڈی (حوالہ) کی حیثیت قرض کی ہے؛ اس لیے جتنی رقم دی جائے اتنی ہی رقم آگے پہنچانا ضروری ہے، اس میں کمی بیشی جائز نہیں ہے، البتہ بطورِ فیس/اجرت الگ سے طے شدہ اضافی رقم لی جاسکتی ہے۔ب۔ کرنسیوں کے مختلف ہونے کی صورت میں (جیسا کہ سوال میں ایک طرف کرنسی درہم ہے اور دوسری طرف پاکستانی روپیہ ہے ) لازم ہے کہ دوسرےملک جہاں قرض کی ادائیگی کرنی ہے ( مثلاً پاکستان میں) ادائیگی کے وقت یا تو قرض لی ہوئی کرنسی (مثلاً درہم )  ہی پوری پوری واپس کرے یا پھر  جتنے درہم قرض  دیے گئے تھے ادائیگی یا وصولیابی کے دن پاکستان میں درہم کے جو ریٹ چل رہے ہوں ان میں سے ہی کسی ایک ریٹ کے مطابق، قرض دیے گئے درہم کے جتنے پاکستانی روپے بنتے ہوں، پاکستان میں ادا کیے جائیں،  درھم کے  مارکیٹ ریٹ سے کم یا زیادہ  طے کر کے لین دین کرنا جائز نہیں ہے۔ اجرت جدا گانہ طے کی جائے۔لسان الحکام میں ہے:"وتكره السفتجة وهي أن يدفع إلى تاجر مالا بطريق الإقراض ليدفعه إلى صديق له في بلد آخر لسقوط خطر الطريق ،  وإنما سمي الإقراض المذكور بهذا الاسم تشبيها له بوضع الدراهم في السفاتج في الأشياء المجوفة كما تجعل العصا مجوفة ويخبأ فيها المال وإنما شبه به لأن كلا منهما احتال لسقوط خطر الطريق أو لأن أصلها أن الانسان إذا أراد السفر وله نقد واراد إرساله إلى صديقه فوضعه في سفتجة ثم مع ذلك خاف خطر الطريق فأقرض ما في السفتجة إنسانا آخر فأطلق السفتجة على إقراض ما في السفتجة ثم شاع في الإقراض لسقوط خطر الطريق انتهى كلام صدر الشريعة .  وفي المنبع ويكره قرض يستفاد به من أمن الطريق صورته رجل دفع إلى تاجر عشرة دراهم قرضا ليدفعه إلى صديقه ليستفيد به سقوط خطر الطريق وهو معنى قوله وتكره السفاتج وهي جمع سفتجة بضم السين وفتح التاء وإنما يكره ذلك لقوله صلى الله عليه وسلم كل قرض جر نفعا فهو ربا وإنما قال ويكره قرض الخ لأنه إنما دفعه على سبيل القرض إليه فجر نفعا وهو أمن الطريق فإنه حرام والله أعلم ".(لسان الحكام:الفصل الرابع في الوكالة والكفالة والحوالة  (ص:261)، ط.  البابي الحلبي، سنة النشر 1393 - 1973)مولانا عبد الحی لکنھوی رحمہ اللہ لکھتے ہیں:"ويجب أن يعلم أن التي في زماننا المسماة  في لساننا (بهندي: مني آردر) ليس من هذا ، ولا له حكم السفاتج؛  لان السفاتج كانت لسقوط خطر الطريق، وذا للوصول".(هامش شرح الوقاية: كتاب الحوالة (3/ 119)، ط. مير محمد  كتب خانه كراتشي)"تنقیح الفتاوی الحامدیة"میں ہے:"الدیون تقضیٰ بأمثالها".(کتاب البیوع، باب القرض(1/ 500)، ط. قديمي)الدر المختار  میں ہے:"و في الأشباه: کل قرض جر نفعاً حرام".(الدر المختار مع رد المحتار: کتاب البیوع، فصل فی القرض (5/ 166)، ط. سعيد) الفقہ الاسلامی و ادلتہ میں ہے:"ويتم التعبير عن هذا القرض بتسليم المقرض وصلاً (وثيقة)، يثبت حقه في بدل القرض، ويكون المقترض وهو الصراف أو البنك ضامناً لبدل القرض، ولكنه يأخذ أجراً أو عمولةً على تسليم المبلغ في بلد آخر مقابل مصاريف الشيك أوأجرة البريد أو البرقية أو التلكس فقط؛ لتكليف وكيل الصراف بالوفاء أو السداد. وهذان العقدان: الصرف والتحويل القائم على القرض هما الطريقان لتصحيح هذا التعامل، فيما يبدو لي، واللہ اعلموأما الحوالة البريدية في داخل الدولة بدون صرافة فجائزة بلا خلاف: فإن سلم المبلغ للموظف أمانة جاز بلا كراهة، ولا يضمنه إلا بالتعدي أو التقصير في الحفظ، لكن إذا خلطت المبالغ والحوالات ببعضها وهو مايتم بالفعل كانت مضمونة على المؤسسة. ب ـ وإن أعطي المبلغ قرضا دون شرط دفعه إلى فلان، ثم طلب من الموظف ذلك بعد القرض؛ جاز.جـ ـ وإن أعطي المبلغ قرضا بشرط دفعه إلى فلان في بلد كذا، فإن لم يقصد المقرض ضمان المقترض خطر الطريق، جازت الحوالة بالاتفاق، وإن قصد بذلك ضمان خطر الطريق لم يصح العقد عند الجمهور كالسفتجة كما بينت في بحث القرض، وجازت المعاملة عند الحنابلة. "(الفقه الإسلامي:المبحث السادس - أنواع البيوع، ما يترتب على اشتراط قبض البدلين في مجلس عقد الصرف قبل الافتراق، (5/ 331)، ط. دار الفكر - سوريَّة - دمشق)2۔ بہتر تو یہی ہے کہ اگر ضرورت نہ ہو تو کرنٹ اکاؤنٹ بھی نہ کھلوایا جائے، لیکن اگر بینک میں اکاؤنٹ کھلوانے کی ضرورت ہو تو کرنٹ اکاؤنٹ کھلوانے کی گنجائش ہے؛اس لیے کہ کرنٹ اکاؤںٹ ہولڈر کو یہ اختیار ہوتاہے کہ وہ جب چاہے اور جتنی چاہے اپنی رقم بینک سے نکلوالے گا، اور بینک اس کا پابند ہوتا ہے کہ اس کے مطالبہ پر رقم ادا کرے، اور اکاؤنٹ ہولڈر اس بات کا پابند نہیں ہوتا کہ وہ رقم نکلوانے سے پہلے بینک کو پیشگی اطلاع دے، اور اس اکاؤنٹ پر بینک کوئی نفع یا سود بھی نہیں دیتا، بلکہ اکاؤنٹ ہولڈر حفاظت وغیرہ کی غرض سے اس اکاؤنٹ میں رقم رکھواتے ہیں۔ نیز بینک اس اکاؤنٹ میں رکھی گئی رقم کا ایک حصہ اپنے پاس محفوظ بھی رکھتے ہیں؛ تاکہ اکاؤنٹ ہولڈر جب بھی رقم کی واپسی کا مطالبہ کرے  تو اس کی ادائیگی کی جاسکے، اس ساری صورتِ حال میں اکاؤنٹ ہولڈر کے لیے اس کرنٹ اکاؤنٹ میں رقم رکھوانے کی گنجائش ہے۔ اور جو بینک اس سے سودی کام کرے گا اس کا گناہ متعلقہ ذمہ داران کو ہوگا، نہ کہ اکاؤنٹ ہولڈر کو۔فقط واللہ اعلم

عنوان: پاکستان سے دبئی ہنڈی کے ذریعہ دراہم کی ترسیل (Transfer) کا شرعی حکم
سوال: میں یہاں سے دبئی جو درہم بھیج رہا ہوں اس کا یہاں کا ریٹ دبئی میں 61.90 چل رہا ہے، جب کہ اگر میں یہی درہم پاکستان بھیج کر کنورٹ کر واؤں تو اس کی ادائیگی مجھے 68.50 میں مل رہی ہے اور اگر میں ہنڈی دبئی سے بھیجواؤں تو وہ اپنی بیڈ ریٹ 67 کا ڈال رہے ہیں، کیا کرنا جائز ہے؟ کیوں کہ ایک جگہ نفع ہے ، اگر کسی کے ہاتھوں بھیجوں تو، لیکن کوئی ہے نہیں جانے والا، درہم ہنڈی سے بھیجوں تو کیا جائز ہے؟
جواب:
واضح رہے کہ   ہنڈی کا کاروبار  ملکی و بین الاقوامی قوانین کی رو سے ممنوع ہے؛  پکڑے جانے کی صورت میں  جان و مال کے  نقصان کا خطرہ ہوتا ہے، اس لیے رقم کی ترسیل کے لیے  قانونی راستہ  اختیار کرنا بہتر ہے، البتہ ہنڈی سے رقم کی ترسیل درج ذیل تفصیل کے مطابق انجام  پائی ہو تو  شرعاً جائز ہے:1)مروجہ ہنڈی (حوالہ) کی حیثیت چوں کہ قرض کی ہے؛ اس لیے جتنی رقم دی جائے اتنی ہی رقم آگے پہنچانا ضروری ہوگا، اس میں کمی بیشی جائز نہیں ہوگی، البتہ بطورِاجرت (یعنی فیس)  الگ سے طے شدہ اضافی رقم لی جاسکتی ہے۔ 2)کرنسیوں کے مختلف ہونے کی صورت میں شرعاً یہ  لازم ہوگا کہ  جس ملک سے کرنسی بھیجی جا رہی ہے یا جس ملک  میں  ادائیگی کرنی ہےان دونوں ملکوں میں سے کسی ایک  ملک کی کرنسی کی مارکیٹ میں جو قیمت ہوگی اس قیمت کے اعتبار سے قیمت متعین کرنا ضروری ہے تا کہ بعدمیں جھگڑا نہ ہو ۔ الفقہ الاسلامی وادلتہ میں ہے :"ويتم التعبير عن هذا القرض بتسليم المقرض وصلا (وثيقة) يثبت حقه في بدل القرض، ويكون المقترض وهو الصراف أو البنك ضامنا لبدل القرض، ولكنه يأخذ أجرا أو عمولة على تسليم المبلغ في بلد آخر مقابل مصاريف الشيك أوأجرة البريد أو البرقية ‌أو ‌التلكس ‌فقط، لتكليف وكيل الصراف بالوفاء أو السداد.وهذان العقدان: الصرف والتحويل القائم على القرض هما الطريقان لتصحيح هذا التعامل، فيما يبدو لي، والله أعلم".(الحوالة البریدیة: ج:5،ص:331 ط:دارالفکر)السنن الکبری للبیہقی میں ہے:"عن عطاء بن أبي رباح أن عبد الله بن الزبير كان يأخذ من قوم بمكة دراهم ، ‌ثم ‌يكتب بها إلى مصعب بن الزبير بالعراق فيأخذونها منه ، فسئل ابن عباس عن ذلك فلم ير به بأسا ، فقيل له: إن أخذوا أفضل من دراهمهم، قال: " لا بأس إذا أخذوا بوزن دراهمهم."(کتاب البیوع، باب ماجاء فی السفاتیج، ج:5، ص:576، ط:دار الکتب العلمیة)"تنقیح الفتاوی الحامدیة" میں ہے:"الدیون تقضیٰ بأمثالها".(کتاب البیوع، باب القرض: ج:1 ، ص: 500، ط: قديمي)فتاویٰ شامی میں ہے:"و في الأشباه: کل قرض جر نفعاً حرام".( کتاب البیوع، فصل فی القرض:ج:  5 ، ص:166، ط: سعید)وفیه أیضاً:"وفي شرح الجواهر: تجب ‌إطاعته فيما أباحه الشرع، وهو ما يعود نفعه على العامة، وقد نصوا في الجهاد على امتثال أمره في غير معصية."(كتاب الأشربة، ج:6، ص:460، ط:سعيد)احكام القرآن للعلامۃ ظفر احمد عثمانيؒ میں ہے:"وهذا الحكم أي وجوب طاعة الأمير يختص بما إذا لم يخالف أمره الشرع، يدل عليه سياق الآية فإن الله تعالي أمر الناس بطاعة أولي الأمر بعد ما أمرهم بالعدل، في الحكم تنبيها علي أن طاعتهم واجبة ماداموا علي العمل."(طاعة الأمير فيما لايخالف الشرع، النساء: ص:292، ط: إدارة القرآن)فتاوی شامی میں ہے:"(قوله ‌يعزر) لأن طاعة أمر السلطان بمباح."( كتاب البيوع، باب المراحبة و التولية، فصل في القرض، مطلب كل قرض جر نفعا حرام، ج:5، ص:167، ط:سعيد)فقط واللہ اعلم

Reference: USC-MSA web (English) reference : Book 20, Hadith 157 Arabic reference : Book 20, Hadith 860: حوالہ

عنوان: خرید و فروخت میں کمیشن ایجنٹ کا نقصان کی ذمہ داری لینے کا حکم
سوال: میں نے ایک گاڑی خریدی ،جس وقت گاڑی کی خریداری ہورہی تھی، تو ایک آدمی (ایجنٹ) نے مجھ (خریدار) سے کمیشن لیا،اوروہ ضامن ہوا گاڑی کے کاغذات وغیرہ تمام چیز وں کا،پھر بیچنے والا غائب ہوگیا،اور گاڑی پر کسی اور نے دعوی کردیا،تو دعوے داروں کے ساتھ جو صلح ہوئی،وہ اس ضامن کی موجودگی اور اس کے مشورے سے ہوئی،لیکن مجھے اس معاملے میں آٹھ لاکھ اسی ہزار(880000) روپے کا نقصان ہوا،وہ اس طرح کہ میں نے گاڑی  کی قیمت  میں سے   پچیس لاکھ اسی ہزار روپے (2580000) ادا کیے تھے،جب کہ مجھے دعویداروں سے سترہ لاکھ (1700000) روپے  موصول ہوئے، اس طرح مجھے آٹھ لاکھ اسی ہزار(880000) روپے کا نقصان ہوا،چناں چہ اس نقصان  کا ضامن  کمیشن  لینے والا ایجنٹ  بن گیا۔تو اب کیا  میں اس کمیشن لینے والے سے یہ رقم لےسکتا ہوں؟ اور جب کہ یہ گاڑی میں نے سات لاکھ (700000) منافع پر فروخت کی تھی تو میرا وہ منافع بھی ختم ہوگیا!
جواب: صورتِ مسئولہ میں  گاڑی کی  خریداری  کے وقت اگر  ایجنٹ نےگاڑی کے  کاغذات وغیرہ ہر چیز کی ذمہ داری لی تھی اور سائل نے اس کے ضمانت کے سبب یہ گاڑی خریدی تھی ،پھر بعد میں کوئی شخص اس گاڑی کا مستحق نکل آیا ،پھر  سائل نے  کمیشن ایجنٹ کے مشورے سے اس شخص کے ساتھ صلح کی اور اس کے بعد سائل کو جو نقصان ہو ا، تو کمیشن ایجنٹ اس نقصان  کا ضامن بن گیا ،لہذا کمیشن ایجنٹ سے سائل کا اپنے نقصان کے بقدر رقم وصول کرنا جائز ہے۔مبسوط سرخسی میں ہے:"وهذا ‌بخلاف ‌الكفالة ‌بالدرك، فإنه يصح؛ لأن الكفالة تقبل الإضافة، ولهذا لو كفل بما ذاب له على فلان، فكذا إذا كفل بالدرك فإنه يصح؛ لأنه يكون العقد مضافا."(كتاب الرهن،73/21،دار المعرفة)بدائع الصنائع میں ہے:"ولو كفل عن رجل بما لفلان عليه أو بما يدركه في هذا البيع جاز لأن جهالة قدر المكفول به لا تمنع صحة الكفالة."(كتاب الكفالة،فصل في شرائط الكفالة،9/6،ط:سعيد)بدائع الصنائع میں ہے:"ولو أخذ المشتري رهنا بالدرك لا يصح ‌بخلاف ‌الكفالة ‌بالدرك."(كتاب الكفالة،فصل في شرائط الكفالة،9/6،ط:سعيد)فقط والله اعلم

عنوان: زمین دلاتے ہوئے کہا  کہ ’اس میں کوئی مسئلہ ہوا تو میں ذمہ دار ہوں‘ پھر معلوم ہوا کہ زمین قبضے کی ہے
سوال: زید نے عمرو کو ایک پلاٹ دکھایا کہ یہ کسی آدمی کا ہے وہ بیچنا چاہ رہا ہے؛ آپ اگر لینا چاہیں تو آپ کے لیے خرید لیتے ہیں ۔ عمرو نے کہا کہ اس میں کوئی مسئلہ تو نہیں ؟ زید نے جواب دیا نہیں، یہ بالکل کلیر ہے، اس میں کوئی مسئلہ ہوا تو میں ذمہ دار ہوں۔ عمرو نے کہا ٹھیک ہے، آپ ان سے بات کریں۔اگلے دن زید نے بتایا کہ ان سے بات ہوگئی ہے، انہیں میں نے پچاس ہزار ٹوکن بھی دیا ہے۔ عمرو اس دن زید کے پاس پہنچ گیا اور کہا اس کی فائل وغیره کہاں ہے ؟ زید نے بتایا کہ یہ تواللہ بخش گوٹھ کی قبضے والی جگہ ہے، اس کا اسٹام پیپر ہوتا ہے، فائل نہیں۔ اس پر عمرو نے کہا کہ قبضے کی جگہ کی تو شرعاً خرید و فروخت درست نہیں اس لیے میں نہیں لیتا اور اس وقت ایک مفتی صاحب سے زید کے سامنے پوچھا کہ یہ خرید و فروخت جائز ہے ؟ انہوں نے کہا نہیں قبضے والی جگہ پر کیسے درست ہے ؟ اس پر عمرو نے وہ جگہ لینے سے انکار کیا ؟ زید نے کہا چلو ایسا کرتے ہیں کہ یہ پلاٹ میں رکھ لیتا ہوں لیکن آپ مجھے تین لاکھ ایک ماہ کے لیے ادھار دیں۔ عمرو نے اس پر بھی رضامندی کا اظہار نہ کیا ۔ اس معاملے کو ایک مہینہ گزر چکا ہےاب زید کا کہنا ہے کہ میں نے پچاس ہزار بیعانہ دیا تھا وہ عمرو مجھے ادا کرے جبکہ زید کا کہنا ہے کہ مجھے کہا گیا یہ جگہ کلیر ہے حالانکہ وہ قبضے والی ہے اور میرے اوپر بیعانہ کی رقم شرعاًلازم نہیں ،آپ شریعت کی رو سے اس مسئلے کا جواب عنایت فرمائیں۔
جواب: صورت مسئولہ میں اگر مذکورہ جگہ واقعتاً قبضہ کی جگہ ہے، مالکانہ جگہ نہیں ہے اور مالکانہ دستاویز بھی نہیں ہیں جس وجہ نے عمرو نے مذکورہ زمین کا سودا کرنے سے انکار کر دیا تو عمرو کا انکار کرنا درست تھا۔ زید کو چاہیے تھا کہ عمرو کو زمین کی نوعیت اور دستاویزات کے بارے میں پوری آگاہی دے کر عمرو سے اجازت لے کر  بیعانہ دیتا لیکن جب اس نے ایسا نہیں کیا اور عمرو نے منع کردیا لہذا  عمرو زید کو بیعانہ کی رقم  دینے کا پابند نہیں ہے اور زید اپنے قول  ’’ اس میں کوئی مسئلہ ہوا تو میں ذمہ دار ہوں‘‘ کے مطابق  بیعانہ کی رقم جو اس نے بائع کو ادا کی تھی؛ زید سے مانگنے کا حقدار نہیں ہے بلکہ بائع سے مانگنا چاہیے، بائع سے  واپس نہ ملنے کی صورت میں خود نقصان برداشت کرے گا۔فتاوی شامی میں ہے :"(و) تنعقد (بضمنته أو علي أو إلي)."(۵ ؍ ۲۸۶، سعید)فقط واللہ اعلم

عنوان: عرب ریاستوں میں کفیل کا کفالت کے بدلے رقم کا مطالبہ کرنا ناجائز ہے
سوال: زید ایک عرب ریاست دبئی  میں بزنس کرنا چاہتا ہے،  اس ریاست کا قانون ہے کہ غیرمقامی شخص تب بزنس کر سکتا ہے کہ جب کوئی مقامی شخص اس کا کفیل ہو،  اور بزنس میں بھی مقامی آدمی  50فیصد شراکت داری کرے، اب ایک مقامی آدمی نے کہا ہے  کہ وہ ضروری کاغذات میں شامل ہو جائے گا، لیکن وہ زید کے ساتھ حقیقی طور پر شراکت داری نہیں کرے گا،  بلکہ محض قانونی کاروائی کے لیے صرف  کاغذات کی حد تک  شریک ہوگا،  اور اپنی اس کفالت کے بدلے سالانہ 15ہزار اجرت لے گا ،از روئے شرع دلائل کے ساتھ راہ نمائی فرمائیں کہ ایسے عقد کا حکم کیا ہے؟ کیا  اس مقامی شخص کو اس شرط پر ساتھ ملایا جاسکتا ہے؟ اور اس کو کفالت کے بدلے جوسالانہ رقم دی جائے گی ،اس حوالے سے شرعی طور پر کیا حکم ہے؟ کہ وہ میں دے سکتا ہوں یا نہیں دے سکتا ؟
جواب: واضح رہے کہ کفالت (کفیل بننا) ایک ایسا عقد ہے جو بلا معاوضہ،  تبرع کی بنیاد پر قائم ہوتا ہے، کفالت کا عوض لینا جائز نہیں ہے، چنانچہ کسی آدمی کی کفالت لے کر اس سے ماہانہ یا سالانہ پیسے وصول کرنا یہ  رشوت  هے ناجائز ہے اور رشوت کا حکم یہ ہے کہ رشوت لینے والا تو گناہ گار ہوتا ہے، اس کے ساتھ رشوت دینے والا  اگر انتہائی شدید مجبوری کے علاوہ رشوت دے تو وہ بھی اس گناہ میں شریک ہوتا ہے  ، لہٰذا صورتِ مسئولہ میں مقامی شخص کا زید سے اپنی کفالت کے بدلے رقم کا مطالبہ کرنا ناجائز ہے، اور زید کے لیے بھی  اسے یہ رقم دینا ناجائز ہے،مزید یہ کہ یہ حق  مجرد ہے اور حق مجرد کے عوض اجرت لینا جائز نہیں ہے،  تاہم اگر ایسی شدید مجبوری ہو کہ معاشی ضرورت کو پورا کرنے کے لیے متبادل کوئی انتظام نہ ہو ، اور مذکورہ مقامی شخص کے علاوہ کوئی اور بلا معاوضہ کفالت نہ کر رہا ہو تو اس صورت میں زید دینے کی صورت میں گناہ گار نہیں ہوگا، لیکن لینے والا گناہ گار ہوگا۔المبسوط للسرخسیؒ میں ہے:"وجه قولهما: إن ‌الكفالة ‌تبرع بدليل أنه لا يصح ممن ليس من أهل التبرع، كالمأذون والمكاتب."(كتاب الشركة، باب بضاعة المفاوض، ج:11، ص:196، ط:دار المعرفة)الفقہ الاسلامی و ادلتہ للزحیلی  میں ہے:"‌‌رابعا ـ كفالات الإقامة والسفر: عرفنا أن الكفالة عقد تبرع وطاعة يثاب عليها الكفيل؛ لأنها تعاون على الخير، وللكفيل أن يرجع على المكفول عنه بما تحمله من مسؤولية الضمان إذا دفعه لصالح الجهة المكفول لها. والكفالة مشروعة سواء كانت كفالة بالمال (أو الدين) أو كفالة بالنفس.ومن المعروف أن دول الخليج تشترط تقديم كفيل بالنفس والمال على العمال وأرباب العمل الذين يمارسون أعمالهم فيها، ويلتزم الكفيل من أجل منح هؤلاء الإقامة في هذه البلاد التي يعملون فيها تقديم الأجنبي للسلطات المختصة لترحيله عند انتهاء إقامته أو إلغائها، أو صدور قرار بإبعاده، مع سداده نفقات الترحيل. كما يلتزم بجميع الديون والالتزامات التي تترتب في ذمة مكفوله الأجنبي خلال مدة إقامته في البلاد، إذا لم يف بها، ولم تكن له أموال ظاهرة يمكن التنفيذ عليها.كما توجب قوانين بعض الدول تقديم كفيل بالنفس والمال عند السماح لبعض رعاياها بالسفر للخارج من أجل العمل أو الدراسة أو تأجيل خدمة العلم (الجندية) ونحوها، ويلتزم الكفيل بدفع مبلغ من المال إذا لم يقدم المكفول بنفسه للدولة حال مطالبة السلطات الحكومية بإحضاره .وحكم هذين النوعين من الكفالة: كفالة الإقامة والسفر للخارج: أن الكفالة بالرغم من كونها عقد تبرع، يجوز بموجبها للكفيل أخذ مقابل عمله وجهده فقط، وله الرجوع بما يغرم، وما زاد عن هذا فهو سحت حرام (1)، بل هو ظلم وغبن فاحش إذا تجاوز الكفيل هذه الحدود المشروعة، بأن طالب المكفول بتقديم نسبة من أرباح العمل، أو بأقساط شهرية دورية، دون أن يقدم الكفيل لمكفوله أي عمل، أو يتحمل أي جهد، أو يؤدي عنه أي نفقة.وقد نصت المادة (1098) من قانون المعاملات المدنية في دولة الإمارات، المستمد من الفقه الإسلامي على ما يلي:«لا يجوز للكفيل أن يأخذ عوضا عن كفالته، فإن أخذ عوضا عنها وجب عليه رده لصاحبه، وتسقط عنه الكفالة إن أخذه من الدائن أو من المدين أو من أجنبي بعلم من الدائن، فإن أخذه بدون علم منه لزمته الكفالة مع رد العوض».وجاء في المذكرة الإيضاحية لهذه المادة: وإنما منع أخذ الضامن عوضا عن ضمانه؛ لأن الدين إن دفعه المدين، كان أخذ الضامن للعوض من أكل أموال الناس بالباطل. وإن دفعه الضامن ثم رجع به على المدين، كان دفعه للدين وأخذه من المدين سلفا للمدين بزيادة، وهي العوض الذي أخذه، وهذا ممنوع.والخلاصة: يجوز أخذ الأجر على كفالة الإقامة أو السفر إذا كانت مقابل عمل وجهد فقط أو بسبب غرم الكفيل، وما زاد على ذلك فهو مال حرام."(القسم الثالث: العقود، الفصل العاشر: الكفالة، تطبيقات علي الكفالات المعاصرة، ج:6، ص:4185-4186، ط:دار الفكر)فقط واللہ اعلم

عنوان: نقصان اور خسارہ اٹھانے کی ضمانت کاحکم
سوال: ایک آدمی نےدوسرے آدمی سے کہاکہ :"آپ کسی دوسرے آدمی سے جائزطریقے سے سوداکرکے پیسے حاصل کرلیں، تومیں آپ کےلیے ویزہ نکلواکر وہ آپ پربیچ دوں گا ،اگر میں نےآپ پر ویزہ نہیں بیچاتوآپ کےاس سودے میں (جو کسی دوسرے شخص سے ہوجائے)آپ کوجونقصان ہوگا،اُس کامیں ضامن ہوں  گا،وہ میں دوں گا "،اب انہوں نے ویزہ نہیں دیا ،توکیا ویزہ نہ دینے والےسے وہ نقصان لے سکتاہے ؟
جواب: صورتِ مسئولہ میں ویزہ نہ دینے والے شخص کادوسرے شخص کو یہ کہناکہ:" اگر میں نے آپ کوویزہ نہیں دیاتو آپ کے اِس سودے میں (جوکسی دوسرے شخص سے ہوجائے)آپ کوجونقصان ہو گا،اُس کامیں آپ کے لیے ضامن ہوں  گا"،یہ ضمان بالخسران (خسارہ اور نقصان اٹھانے کی ضمانت)ہے ،جو کہ باطل ہے،اس لیے اس کاکوئی اعتبار نہیں ،لہٰذا ویزہ نہ دینے والے شخص پر ویزہ نہ دینے کی صورت میں کوئی ضمان نہیں آئےگا۔البنایہ شرح الہدایہ میں ہے:"الضمان بالخسران فاسد، لأن الخسران ليس بمضمون على أحد ،لأن الكفالة والضمان إنما يصح بما هو مضمون فلا يصح ضمانه،كما قال لآخر: بائع في هذا السوق على أن كل وضيعة وخسران يصيبك فأنا ضامن به لك كان باطلا."(كتاب الكفالة ،462/8، ط: دارالكتب العلمية)فقط واللہ اعلم

عنوان: بغیر ذمہ داری قبول کیے کسی کو ضامن بنانا
سوال: میرا سوال یہ ہےکہ زید پکوان سنٹر​ پردیگ پکانے کا کاروبار کرتا تھا، اس کے ساتھ عمر بھی کاروبار میں شریک تھا،خالد کی عمر کے ساتھ جان پہچان تھی، ایک مرتبہ عمر نے خالد کو کال کی کہ ایک جگہ دیگ پکوائی کا آرڈر آیا ہے اگر آپ اس میں شرکت کرنا چاہتے ہیں تو پیسے دے دیں خالد نے حامی بھر لی، چنانچہ زید اور عمر دونوں ایک ساتھ خالد کے پاس آئے اور خالد نے پیسے عمر کے ہاتھ میں دے دیئے ،(زید کے ساتھ سناشائی عمر کے واسطے سے ہی ہوئی تھی)زید نے وہ پیسے بھی کاروبار میں لگا لیے،مہینہ بعد زید نے بتایا کہ کاروبار میں آپ کو 7000 روپے منافع ہوا ہے۔اسی دوران ایک دن خالد عمر کے پاس جا رہا تھا ،راستے میں زید سے ملاقات ہوئی تو زید نے کہا کہ پیسے ابھی آپ کو نہیں ملیں گے، مجھے کچھ مہلت دے دو، خالد نے مہلت دے دی،جب خالد کی ملاقات عمر سے ہوئی تو عمر نے کہا: آپ کو زید نے کیا کہا ہے؟ خالد نے کہا: مجھ سے مہلت مانگ رہا تھا، میں نے مہلت دے دی ،عمر نے کہا: آپ نے مہلت نہیں دینی تھی، میں اس سے پیسے نکلوانے کے چکر میں ہوں ،تو خالد نے کہا: اگر مسئلہ ہے تو میں ابھی جاکر اس سے مہلت ختم کرواتا ہوں، عمر نے کہا نہیں چھوڑو رہنے دو۔پھر یہ معاملہ چلتا رہا پیسے نہیں ملے، ایک دن عمر نے خالد کو کال کی کہ زید بھاگ گیا ہے، آپ کے پیسے میں کسی طرح پورے کر کے دوں گا، خالد نے کہا: چلو دیکھتے ہیں، اس کی تلاش وغیرہ جاری تھی کہ عمر نے فون پر خالد کو بتایا کہ زید واپس آ گیا ہے ،اب وہ دوبارہ کام شروع کر رہا ہے، خالد نے کہا :میں آتا ہوں ،اس کے پاس جاتا ہوں اور چیک وغیرہ پر اس سے دستخط لیتا ہوں ،اسی دوران زید بھی خالد کو فون کر کے بتاتا رہا کہ میں آپ کے پیسے لٹا دوں گا، لیکن خالد عمر کے کہنے پر ہی اسے کہتا رہا کہ میں نے پیسے عمر کو دیئے ہیں، میں ہر صورت میں لوں گا،خالد کی طرف سے مسلسل اصرار رہا کہ میرے پیسے دو ،پھر عمر نے کہا آپ اسے مہلت دے دو لگتا ہے، اب صحیح کام کرے گا، آپ اس کو تنگ نہ کرو، خالد نے عمر کے کہنے پر مہلت دے دی ،لیکن زید دوبارہ فیملی سمیت بھاگ گیا، اب اس کے بارے میں کسی کو کوئی علم نہیں کہ کہاں ہے ،اس نے عمر کو جو معلومات وغیرہ دی تھی سب غلط تھیں ۔1۔اب خالد کا کہنا ہے کہ میں نے پیسے عمر کے واسطے سے دیئے تھے اور میرا تعلق عمر کے ساتھ تھا،لہٰذا عمر میرے پیسوں کا ضامن تھا،2۔اور دونوں کاروبار میں کافی عرصے سے شریک بھی تھے، لیکن عمر انکار کرتا ہے ، عمر کہتا ہے :آپ نے مہلت نہیں دینی تھی، جبکہ خالد کہتا ہے: میں نے اسی وقت کہا تھاکہ میں مہلت کے الفاظ واپس لیتا ہوں، لیکن آپ نے منع کیا تھا ،پھر جب زید واپس آیا تو خالد اس سے اسٹامپ / چیک بک اور اس کے مکمل ایڈریس کی بات کر رہا تھا تو آپ نے ہی مجھے منع کیا تھا، عمر کہتا ہے :وہ میں نے بطور مشورہ کہا تھا، خالد کا کہنا ہے کہ وہ مشورہ نہیں تھا، بلکہ ایک معاملہ تھا ،آپ کے کہنے پر چھوڑا ،خالد کا کہنا ہے کہ میں نے پیسے آپ کے ہاتھ میں آپ کی ضمانت پر دیئے تھے ،سوال یہ ہےکہ اب عمر ان پیسوں کا ضامن ہو گا یا نہیں ؟
جواب: واضح رہے کہ   کوئی شخص کسی بھی معاملہ میں دوسرے  کے مال کا ذمہ دار تب بنتا ہے جب وہ اپنی مرضی سے اس کی طرف سے ذمہ داری قبول کرے ،محض کسی کام کے مشورہ دینے او ر بعد میں نقصان ہوجانے کی صورت میں  مشورہ دینا والا صرف مشورہ دینے کی وجہ سے تاوان کا ذمہ دار نہیں بنتا، نیز شرکت کے معاملہ میں ایک شریک کو دوسرے شریک کی وجہ سے تب ضامن بنایا جاسکتا ہےجب  دونوں شریک، ، مال میں، تصرف کرنے  میں، نفع میں، ایک دوسرے کا کفیل بننے میں اور قرضہ وغیرہ کی ذمہ داری میں برابر کے شریک ہوں،لہٰذا صور تِ مسئولہ میں  عمر نے اگرخالد کے پیسوں کی ذمہ داری قبول نہیں کی تھی اور ذکر کردہ معاملات  بطورِ مشورہ  کیے تھے،نیز عمراگر  زید کے ساتھ  کاروبار میں بھی  برابر کا شریک نہیں تھا   تو  عمر خالد کے پیسوں کا ذمہ دار نہیں ہوگا،بصورتِ دیگر  ضامن ہوگا۔بدائع الصنائع میں ہے:"(أما) الركن فهو الإيجاب والقبول الإيجاب من الكفيل والقبول من الطالب ... الكفالة ليست بالتزام محض بل فيها معنى التمليك لما نذكر والتمليك لا يتم إلا بالإيجاب والقبول كالبيع."(كتاب الكفالة،2/6،ط:ايچ ايم سعيد)الموسوعۃ الفقہیۃ میں ہے:‌‌‌"أحكام ‌خاصة ‌بشركة ‌العنان:73 - ثانيا: ذهب الحنفية إلى أن الدين الذي يلزم أحد الشريكين لا يؤخذ به الآخر: لأن شركة العنان تنعقد على الوكالة لا غير، إلا إذا صرح فيها بالتضامن - كما ذكره في الخانية.75 - ثالثا - ذهب الحنفية إلى أن حقوق العقد الذي يتولاه أحد الشريكين، قاصرة عليه: لأنه ما دام الفرض أن لا كفالة، فإن حقوق العقد إنما تكون للعاقد."(احكام خاصة بشركة العنان،72/26،ط: وزارة الأوقاف و الشؤون الإسلامية)فقط والله اعلم

عنوان: کفیل کو زکوہ دینا
سوال: ہم تین بہنیں ہیں ،سب شادی شدہ ہیں ،والدین کا انتقال کچھ عرصہ پہلے ہوا ہے ،میرے بڑے بہنوئی نے اپنے بھائی کے لیے قرض پر ضامن ہونے کے دستخط کیے ہیں،یہ جانتے ہوئے کہ وہ واپس نہیں کرسکتا ،کیوں کہ وہ بہت بےایمان ہے،پہلے بہت غلط کیا ہے اب مسئلہ یہ ہے کہ وہ واپس نہیں دےرہا ،اور جس نے پیسے دیے تھے وہ میرے بہنوئی سے پیسے مانگ رہا ہے ،میری بہن کے حالات زیادہ اچھے نہیں بس ابھی وراثت میں کے پیسے ملے ہیں اور بچوں کی ابھی شادی نہیں ہوئی ،میرے بہنوئی سے ہر مہینے 10000روپے لےليتے  ہیں جس کے بعد ان کا ماہانہ خرچے میں مشکل ہوجاتی ہے ،میری والد ه نے اپنی سونے کی چوڑیاں دی تھی کہ اگر مجھے کچھ ہوتو اس کی زکوٰۃدےدینا ،حالانکہ ہم تو بچپن سے دیکھتے ہیں کہ ہمارے والدین زکوٰۃدیتے تھے ،اب میری بہن کہہ رہی ہےکہ اس زکوٰۃسے قرض اداکردو۔کیا درست ہے ؟
جواب: صورتِ مسئولہ میں   اگر آپ کے بہنوئی صاحب نصاب نہیں ہیں ،یعنی ضرورت سے زائد اتنی رقم یا اتنا سامان موجود نہیں ہے ،کہ جو ساڑھے باون تولے چاندی کی مالیت کے بقدر یااس سے زائد ہو تو آپ کے بہنوئی زکوٰۃلے سکتے ہیں ۔او رآپ کی والدہ کی سونے کی چوڑیوں کی زکوٰۃاگر  ان کی زندگی کی باقی تھی ،جن کی وہ وصیت کرکے گئی ہیں ،تو ایسی صورت میں مذکورہ چوڑیوں کی زکوٰۃ کی ادائیگی حسب ِوصیت لازم ہوگی ۔فتاویٰ شامی میں ہے :"(قوله ومديون) هو المراد بالغارم في الآية وذكر في الفتح ما يقتضي أنه يطلق على رب الدين أيضا فإنه قال والغارم من لزمه دين أو له دين على الناس لا يقدر على أخذه وليس عنده نصاب."(کتاب الزکوٰۃباب مصرف الزکوٰۃوالعشر،ج2:ص343:ط سعید)البحرالرائق میں ہے:"ولو مات من علیه الزکاة لاتؤخذ من ترکته لفقد شرط صحتها و هو النیة إلا إذا أوصی بها فتعتبر من الثلث، کسائر التبرعات."(البحرالرائق، ج:2، ص:211،ط:ایچ ایم سعید)فتاویٰ شامی میں ہے :"(ولا يخرج عن العهدة بالعزل) فلو ضاعت لا تسقط عنه الزكاة ولو مات كانت ميراثا عنه."(کتاب الزکوٰۃ،ج2:ص270:ط سعید)فقط واللہ اعلم

عنوان: کفیل بالمال کے لیے  کفالت پر اجرت لینے کا حکم
سوال: کفیل بالمال اجرت لے سکتا ہے یا نہیں؟
جواب: واضح رہے کہ کفالت عقدِ تبرع ہے، یعنی کفیل بالمال مکفول عنہ کی طرف سے مکفول لہ  کے لیے جو ضمانت لیتا ہے وہ مکفول عنہ کے حق میں تبرع اور احسان ہوتا ہے، اس وجہ سے کفیل مکفول عنہ سے  اس ضمانت لینے پر اجرت نہیں لے سکتا۔بدائع الصنائع میں ہے:"(منها) العقل ومنها البلوغ وإنهما من شرائط الانعقاد لهذا التصرف فلا تنعقد كفالة الصبي والمجنون لأنها عقد تبرع فلا تنعقد ممن ليس من أهل التبرع."(کتاب الکفالۃ،فصل فی شرائط الکفالۃ،ج6،ص5،ط:دارالکتب العلمیۃ)فقط واللہ اعلم

عنوان: ضمانت سے رجوع کرنا
سوال: میں سرکاری ملازم ہوں میرے ساتھی ملازم نے بنک سے ایڈوانس سیلری بطور قرض لینا تھی،  ہم دو افراد نے فارم پر اس کی ضمانت دی تھی ۔ اب ہمیں معلوم ہوا ہے کہ وہ شخص وعدہ خلاف ہے اور  اس نے کئی لوگوں سے رقم لی ہے اور واپس نہیں کر رہا،  اس صورت میں ہم دونوں نے جو ضمانت قرضہ کے لیے دی تھی  وہ منسوخ کروا دی ہے،  کیا اس صورت میں ضمانت دے کر منسوخ کرنا درست ہے ؟
جواب: صورتِ  مسئولہ میں اگر آپ نے بینک کے کسی سودی قرضے کے لیے ضمانت دی تھی  (جیساکہ ایڈوانس سیلری میں سودی معاملہ ہوتاہے) تو آپ کا یہ ضمانت دینا ناجائز تھا ،اس پر توبہ اور استغفار کی ضرورت ہے ۔ نیز  اگر اب آپ نے اس ضمانت سے رجوع کرلیا ہے اور اس بینک  نے آپ کے رجوع  کو قبول کرلیا ہےاور آپ کو بری کردیا ہے  تو  اب آپ اپنی اس کفالت سے شرعًا بھی بری ہیں۔الموسوعة الفقهية الكويتية (34/ 309):"ذهب الحنفية والشافعية والحنابلة إلى أن الدائن المكفول له يستطيع أن يطالب الكفيل بأداء الدين عند حلوله دون أن يتقيد بتعذر مطالبة الأصيل المكفول عنه، كما يستطيع أن يطالب الأصيل به عند حلول أجله عليه؛ لأن ذمة كل منهما مشغولة بالدين جميعه، فكان له مطالبة أيهما شاء."الموسوعة الفقهية الكويتية (34/ 320):"إذا بطل عقد الكفالة، أو فسخ، أو استعمل المكفول له حق الخيار، أو تحقق شرط البراءة منها، أو انقضت مدة الكفالة المؤقتة، أو نحو ذلك، فإن الكفالة تنتهي بالنسبة للكفيل، دون أن تبرأ ذمة الأصيل نحو دائنه."الموسوعة الفقهية الكويتية (34/ 320):"إذا أبرأ الدائن الكفيل من التزامه، فإن هذا الإبراء يعد منه تنازلًا عن الكفالة، وتنتهي بذلك."فقط واللہ اعلم

عنوان: بجاج فائناس کا حکم
سوال: بجاج فاینانس کا کیا حکم ہے؟
جواب:
ہمیں   دست یاب  معلومات کے مطابق بجاج فائننس اپنے صارف کے ساتھ ’’حوالہ‘‘ والا معاملہ کرتا ہے، یعنی اپنے صارف کی طرف سے اس کا قرضہ ادا کردیتا ہے اور پھر بعد میں قسطوں میں اپنے صارف سے وصول کرلیتا ہے،  اس معاملہ میں بجاج فائنانس کمپنی  دکاندار کوتو نقد قیمت اداکردیتی ہے اور  خریدار سے قسط وار وصول کرتی ہے اور اس میں یہ شرط ہوتی ہے کہ بر وقت قسط کی ادئیگی نہ کرنے کی صورت میں   خریدار کوجرمانہ دیناپڑے گا   وغیرہ ۔جب کہ یہ شرط شرعاجائز نہیں ہے ۔ایک اس وجہ سے کہ اس میں تعزیر  بالمال (مالی جرمانہ)ہے جوکہ شرعًا  جائزنہیں ہے۔دوسرا اس وجہ سے کہ اس میں انجام اور نتیجہ کے اعتبار سے ایک سودی معاملہ ہے؛ کیوں کہ جورقم جرمانہ  کی صورت میں لی جائے گی وہ اصل  خریدار کی طرف سے اد اکردہ رقم سے زائد ہوگی  جوکہ  سود ہے ، اب  چوں کہ اس معاملہ کی ابتدا  ہی میں یہ شرط لگادی جاتی ہے؛  اس لیے اگرچہ  خریدار کویقین ہوکہ بروقت قسطوں کواد کردے گا لیکن   معاملہ کے شروع ہی میں سودی شرط ہے اور قرض کی ادئیگی کی ذمہ داری بھی اسی شرط کے ساتھ  لی جاتی ہے  تو چوں کہ یہ سود  کی شرط کے ساتھ قرض کالین دین ہے   اور سود کی شرط کے ساتھ قرض کالین دین حرام ہے۔فتاوی شامی میں ہے:"(قوله: لا بأخذ مال في المذهب) قال في الفتح: وعن أبي يوسف يجوز التعزير للسلطان بأخذ المال. وعندهما وباقي الأئمة لا يجوز. اهـ. ومثله في المعراج، وظاهره أن ذلك رواية ضعيفة عن أبي يوسف. قال في الشرنبلالية: ولا يفتى بهذا لما فيه من تسليط الظلمة على أخذ مال الناس فيأكلونه اهـ ومثله في شرح الوهبانية عن ابن وهبان (قوله: وفيه إلخ) أي في البحر، حيث قال: وأفاد في البزازية أن معنى التعزير بأخذ المال على القول به إمساك شيء من ماله عنه مدة لينزجر ثم يعيده الحاكم إليه، لا أن يأخذه الحاكم لنفسه أو لبيت المال كما يتوهمه الظلمة إذ لا يجوز لأحد من المسلمين أخذ مال أحد بغير سبب شرعي.وفي المجتبى لم يذكر كيفية الأخذ وأرى أن يأخذها فيمسكها، فإن أيس من توبته يصرفها إلى ما يرى. وفي شرح الآثار: التعزير بالمال كان في ابتداء الإسلام ثم نسخ. اهـ.(کتاب الحدود ، باب التعزیر،مطلب فی التعزیر باخذالمال، ج:4،ص:61،ط:سعید)النهرالفائق میں ہے:وفي (البزازية) وتعليق القرض حرام والشرط لا يلزم انتهى، وهو محمول على ما لو علقه بشرط فيه منفعة للمقرض."(باب المتفرقات،ج:3،ص:526،ط: دار الكتب العلمية)فقط واللہ اعلم

Reference: Arabic reference : Book 22, Hadith 3201: حوالہ