عنوان: اپنے حق کی وصولی کے لیےکب تک دعوی درست ہے ؟
سوال: شرعی لحاظ  سے کتنے عرصے بعد تک اپنا موروثی حصہ لے سکتا ہے؟
جواب: صورتِ مسئولہ میں کتنا لمبا عرصہ بھی گذجائے اپنا موروثی حصہ ختم نہیں ہوتا، لہذا وارث اپنا موروثی حصہ جب بھی لینا چاہے لے سکتاہے، اس کےلئے کوئی مدت مقرر نہیں۔فتاویٰ شامی میں ہے:"في الأشباه وغيرها من أن الحق لا يسقط بتقادم الزمان."(کتاب القضاء، فصل فی الحبس، مطلب ھل یبقی النھی بعد موت السلطان، ج:5، ص:420، ط: سعید)امدادالفتاویٰ میں ہے:سوال: قدیم زمانے میں تمام معاملات اور دعاوی میں (سوائے اوقاف اور ایسے دعاوی کے جو منافع عام کے متعلق ہیں ) سماعت کے لیے پندرہ سال تک تحدید کردی گئی تھی ،جس کو علماء نے مرور زمانہ سے تعبیر کیا ہے اور عمل درآمد اسی پر رہاہے کہ اگر مدعا علیہ اسی قدر میعاد گذرجانے کی وجہ سے قابل سماعت نہ رہنے کا عذر پیش کرتا تھا تو اس کا عذر سناجاتاتھا بالفعل عثمانی حکام شریعت اور حکام عدالت دیوانی اس تحدید کے پابند ہیں ،کیا جناب کے نزدیک بھی اسی پر عملدر آمد ثابت ہے؟جواب: چوں کہ قاضی کی ولایت امرسلطانی سے ثابت ہے تو سلطان نے جس قدر اس کو اختیارات دیئے ہیں ان سے زائد میں وہ قاضی ہی نہیں ،اس لیے اس کےاحکام ان امور میں نافذ ہوں گے ،پس جب سلطان نے اس کو کہہ دیا کہ اتنی مدت کے بعد تم دعویٰ نہ سننا اور بہ تصریح روایت فقہیہ قضا کی تقیید زمان ومکان کے ساتھ جائز ہے ،اس لئے معنی کلام سلطانی کے یہ ہوئے کہ تمہاری قضا خاص ہے ان ہی واقعات کے ساتھ جو اس میعاد کے اندر ہوں اور دوسرے واقعات میں ہم تم کو قاضی نہیں بناتے ۔یہ وجہ ہے قضا نافذ نہ ہونے کی اور اس سے یہ لازم نہیں آتا کہ واقع میں صاحب حق کا حق زائل وباطل ہوجائے یا خود سلطان کو اس قید کا رفع کرنا جائز نہ ہو اور جب اس حکم کی علت معلوم ہوگئی تو یہ بھی ثابت ہوگیا کہ یہ تقیید اسی وقت اور اسی شخص کے حق میں ہوگی  جو اس سلطان کا محکوم ہو اور جب تک  وہ سلطان زندہ رہے اور اپنے اسی حکم پر قائم رہے اور اگر کوئی حاکم وقاضی اس سلطان کے دائرہ حکومت سے خارج ہو یا وہ سلطان مرجائے جس کے مرنے سے بہ تصریح فقہاء اس کا حکم مرتفع ہوجاتاہے یا خود وہ سلطان اپنا حکم منسوخ کردے ، ان صورتوں میں یہ حکم نہیں ۔خلاصہ یہ کہ حکم مقصود شرعی نہیں بلکہ شعبہ ہے توکیل بامرخاص کا اس بناء پر سلطنت عثمانیہ کے حدود کے علاوہ میں ان روایات کو حکم فقہی سمجھ کر عمل کرنا جائز نہیں اور حدود عثمانیہ میں بھی صرف قضاۃ پرعمل واجب ہے ،نہ اہل حقوق پر۔( کتاب الدعوی، ج:3، ص:417، ط:مکتبہ دار العلوم کراچی )فتاویٰ شامی میں ہے:"فلا تسمع الآن بعدها إلا بأمر إلا في الوقف والإرث ووجود عذر شرعي وبه أفتى المفتي أبو السعود."(کتاب القضاء، فصل فی الحبس،القضاء مظهر لا مثبت ويتخصص بزمان ومكان وخصومة، ج:5، ص:420، ط:سعید)فقط واللہ اعلم

عنوان: کسی مالی معاملے میں ایک گواہ کی گواہی شرعاً معتبر نہیں ہے ۔
سوال: تین بھائیوں نے آپس کی رضامندی  سے  اپنے والد کی زمین تقسیم کی تھی  ، کسی ایک کو بھی  کو ئی اشکال نہیں تھا،اب ان تینوں  کا انتقال ہوچکا ہے،اب ایک بھائی زمین    کی    مانگ اور ویلیو  بڑھ چکی ہےاور بتیس سال بعد ایک شخص  آکر کہتاہے  کہ میں اس تقسیم کے وقت موجود تھااور بڑے جس  وقت یہ فیصلہ کر رہیں تھے میں نے اپنی کانوں سے یہ بات  سنی تھی ،کہ"جس بھائی کو یہ زمین (جس کی  مانگ اور ویلیو  بڑھ چکی ہے)ملی تھی اس کےمتعلق  ایک دوسرے بھائی  سے یہ معاہدہ طے ہواتھا " کہ  آپ بعد میں  اپنی زمین میں آدھی مجھے دیں گے    اور میں اپنی زمین میں سے آدھی آپ کو دوں گا "اس کی وجہ    سے اب    بھائیوں کے بیٹوں کا آپس میں   جھگڑا  ہے،    سوال یہ ہے  کہ صرف  اس ایک   گواہ کی گواہی شرعاً معتبر ہے یا نہیں  ؟ اور اس گواہی کی وجہ سے بھائیوں کی آپس میں رضامندی سے ہونے والی سابقہ  تقسیم پر کوئی اثر پڑے گا یا نہیں ؟
جواب:
واضح رہے کہ   ایک  شخص کے بات کرنے"  اور یہ کہنے سے کہ میں فلاں مجلس میں موجود تھا اور اس میں یہ بات ہوئی  "سے شرعاً کوئی دعوی ثابت نہیں ہوتاہے ، بلکہ   شرعاً کسی مالی   دعوے کے ثبوت  کےلیے       دو مردوں یاایک مرد اور دو عورتوں کی گواہی  یا مدعی علیہ  کی تصدیق اور اقرار ضروری  ہوتا ہے، لہذاصورت مسئولہ میں اس ایک  شخص  کے   یہ کہنے  سے " کہ دونوں  بھائیوں نے آپس میں  یہ  طے کیا تھا  کہ " آپ بعد میں   اپنی زمین میں آدھی مجھے دیں گے    اور میں اپنی زمین میں سے آدھی آپ کو دوں گا    "سے  فوت شدہ بھائیوں  کی رضامندی سے ہونے والی سابقہ   تقسیم پر کوئی فرق نہیں پڑے گا اور نہ ہی شرعاً  کسی دعوے کے ثابت کرنے کے لیے ایک شخص کی  بات  کا فی سمجھی جاتی ہے تا ہم جس بھائی  کی زمین کی  قیمت بڑھ چکی ہےاگر   ان کے بیٹوں میں سے کسی کو اس معاہدے    کے بارے میں علم ہو تو   زمینوں کی تبدیلی  کرنا  تب بھی شرعاً ضروری نہیں ہے ،تاہم    معاہدے کا علم ہوتے ہوئے  زمینوں کی تبدیلی اپنے والد  مرحوم کی طرف سے     وعدہ پورا کرنے کی وجہ     سے بہتر ہے ۔فتاوی ہندیہ میں ہے :"ومنها الشهادة بغير الحدود والقصاص وما يطلع عليه الرجال وشرط فيها شهادة رجلين، أو رجل وامرأتين سواء كان الحق مالا، أو غير مال كالنكاح والطلاق والعتاق والوكالة والوصاية ونحو ذلك مما ليس بمال كذا في التبيين."(كتاب الشهادات، الباب الثاني في بيان تحمل الشهادة وحد أدائها ،351/3،ط: دارا لفکر)مرقاۃ المفاتیح  میں ہے:''عن ابن عباس مرفوعاً: «لكن البينة على المدعي واليمين على من أنكر»۔ قال النووي: هذا الحديث قاعدة شريفة كلية من قواعد أحكام الشرع، ففيه: أنه لا يقبل قول الإنسان فيما يدعيه بمجرد دعواه، بل يحتاج إلى بينة، أو تصديق المدعى عليه.'' (كتاب الإمارة والقضاء، باب الأقضية والشهادات،2439/6، ط :دار الفكر، بيروت)فقط واللہ أعلم

Reference: Mishkat al-Masabih 3774 In-book reference : Book 18, Hadith 110: حوالہ

عنوان: اپنے حق کی وصولی کے لئے قرآن پر ہاتھ رکھ کر قسم اٹھانا
سوال: کیا فرماتے ہیں علماء کرام اس مسئلے میں کہ زید نے عمروکی زمین پر دعوی کیا کہ یہ زمین میری ہے ، عمرو نے انکار کیا کہ یہ زمین تو میرے آباء و اجداد سے ہمارے قبضے میں چلی آرہی ہے لہذا زمین میری ہے ، بالاخر دونوں شریعت کے مطابق فیصلہ کرانے کیلئے ایک عالم دین کے پاس چلے گئے، مدعی کے پاس گواہ نہیں تھے،  تو مولوی صاحب نے مدعی علیہ کو قسم کھانے کیلئے کہا کہ آپ منکر میں ،  لہذا آپ قسم اُٹھائیں کہ یہ زمین میری ہے،  مدعی کا کوئی حق نہیں ہے، مدعی علیہ نے ان کے حکم کے مطابق قسم کھائی  کہ  یہ زمین میری ہے، اس کے بعد مولوی صاحب نے مدعی علیہ کے حق میں فیصلہ سنا دیا کہ شرعاً اس زمین میں مدعی کا کوئی حق نہیں، یہ زمین آپ کی ہی ہے، اس حوالے سے چند باتیں پوچھنے کی ہیں(1) اس مذکورہ بالا مسئلہ میں مولوی صاحب کا فیصلہ حق بجانب ہے یا نہیں ؟(2) قسم کھانے کا شرعی طریقہ کیا ہے ؟ ہمارے علاقے میں جس بندے کو  قسم دی جاتی ہے تو وہ سب سے پہلے وضو بناتا ہے پھر مسجد جاکر قرآن پاک اُٹھاتا ہے اور قرآن پر ہاتھ رکھ کر یہ کہتا ہے کہ اس قرآن کا  وبال اور عذاب میرے اوپر آجائے، اگر یہ زمین میری نہ ہوں ، تین دفعہ یہ دہراتا ہے اور یہ منظر سارا مجمع دیکھ رہا ہوتا ہے ، اب پوچھنا یہ ہے کہ قسم کھاتے وقت قرآن پر ہاتھ رکھنا، پھر قسم کھانا یہ شرعاً ضروری ہے یا یہ صرف جہالت پر مبنی رواج ہے ؟(3): ہمارے علاقے میں یہ بہت بھاری چیز سمجھی جاتی ہے ( قرآن پاک پر ہاتھ رکھ کر قسم کھانا، یا مذکورہ کلمات کا ادا کرنا جبکہ محض قسم کھانا کہ اللہ تعالی کا نام لیکر میں قسم اٹھاتا ہوں۔ یہ بات ایسی ہے۔ یہ عوام کی نظر میں معمولی چیز سمجھی جاتی ہے کہ قسم تو ہم ہر موقع پر اٹھا سکتے ہیں اس میں کیا حرج ہے، البتہ جب قرآن پاک کا نام لیا جاتا ہے تو گھبرا جاتے ہیں کہ ایک ایکڑ زمین پر اپنی آخرت کو تباہ کیوں کروں ، آب پوچھنا یہ ہے کہ مدعی علیہ کو جب قسم اٹھا نے کا مکلف بنایا جاتا ہے تو یہ ایک شرعی حکم کے طور پر قسم اٹھانے کیلئے تیار ہوتا ہے،  تو اس میں گھبرانے کی کی ضرورت ہے؟ ( بالخصوص جب مدعی علیہ اپنے دعویٰ میں حق بجانب بھی ہوں )(4) عام طور پر ہمارے علاقے میں لوگوں کا یہ ذہن بنا ہوا ہے کہ جب کسی بندے کو قرآن پر ہاتھ رکھ کر قسم اُٹھانے کا مکلف بنایا جاتا ہے تو اس کو چاہئے کہ قرآن کا احترام ملحوظ رکھیں اور قرآن پر ہاتھ رکھ کر قسم نہ کھائے بلکہ مدعی کو وہ سب کچھ دیدے۔ جو مدعی نے اُن کے متعلق دعوی کیا ہے خواہ زمین ہوں ، پلاٹ ہو، مکان ہو، یا باغ ہو اگر چہ مدعی علیہ کے آباء و اجداد سے اُن پر قبضہ چلا آیا ہو، اور آس پاس قریب رہنے والے لوگ بھی مدعی علیہ کو حق بجانب سمجھتے ہیں اور کہتے ہیں کہ مدعی کا یہاں کوئی حق نہیں ہے اس کے باوجود اگر مدعی علیہ اپنا حق بچانے کیلئے قسم کھاتا ہے تو کہتے ہیں کہ یہ قرآن کی توہین ہے۔ اس نے بڑی گستاخی کی ، آپ یہ قرآن پاک کے عذاب اور وہاں سے کسی طرح بچ نہیں سکتا ۔ مذکورہ مسئلہ کے بارے میں دلائل کے ساتھ تفصیل مطلوب ہے۔ کیونکہ مدعی علیہ کہتا ہے جب قرآن پر ہاتھ رکھ کر قسم کھانا ، گستاخی ہے، تو ہین ہے ، تو شرعاً میرے لئے اپنا حق بچانے کا اور طریقہ کیا ہے؟
جواب:
(1)صورتِ مسئولہ میں مذکورہ مولوی صاحب کا فیصلہ شریعت کے مطابق ہے۔(2)قسم اٹھانے کا شرعی طریقہ یہ ہے کہ اللہ کی قسم اٹھاکر  مدعی کے دعوی کا انکار کیاجائے، اس کےعلاوہ باقی چیزیں شرعاًقسم میں داخل نہیں ، البتہ اگر کوئی قرآن  ہاتھ میں لے کرقسم اٹھائے،  تو اس پر بھی قسم کے احکام جاری ہوں گے، لیکن قرآن پر قسم اٹھانے کو لازمی سمجھنا  درست نہیں ہے۔(3)اپنے حق کی وصولی کے لئے قسم اٹھانے میں کوئی حرج نہیں ہے۔(4)اپنے حق کی وصولی کے لئے قسم اٹھانا جائز ہے، اور یہ سمجھنا کہ قسم اٹھانے کے بجائے مدعی کو محض اس کے دعوی کی بنیاد پر وہ چیز دی جائے جس پر دعوی کیا ہے، تو اس طرح تو کسی کے لئے اپنی جان مال عزت اور آبرو کا تحفظ ناممکن ہوجائے گا، اپنے حق کو بچانے کے لئے قسم اٹھانے میں کوئی گستاخی نہیں ہے، اس لئے کہ مذکورہ طریقہ   سے تو مظلوم کی دادرسی کے بجائے ظالم کو مزید جری کرنا اور لوگوں کی جان مال عزت و آبرو کو غیر محفوظ بنانا ہے۔مشکاۃ المصابیح میں ہے:عن ابن عباس رضي الله عنهما عن النبي صلى الله عليه وسلم قال: "لو يعطى الناس بدعواهم لادعى ناس دماء رجال وأموالهم ولكن اليمين على المدعى عليه" . رواه مسلم وفي «شرحه للنووي» أنه قال: وجاء في رواية "البيهقي" بإسناد حسن أو صحيح زيادة عن ابن عباس مرفوعا: "لكن البينة على المدعي واليمين على من أنكر."(کتاب الاِمارۃ و القضاء، باب الاَقضیة و الشھادات، الفصل الاَول، ج:2، ص:1110، ط:المكتب الإسلامي - بيروت)مرقات المفاتیح شرح مشکاۃ المصابیح میں ہے:" قال النووي: هذا الحديث قاعدة شريفة كلية من قواعد أحكام الشرع، ففيه أنه لا يقبل قول الإنسان فيما يدعيه بمجرد دعواه، بل يحتاج إلى بينة، أو تصديق المدعى عليه، فإن طلب يمين المدعى عليه فله ذلك، وقد بين صلى الله عليه وسلم الحكمة في كونه لا يعطى بمجرد دعواه أنه لو أعطي بمجردها لادعى قوم دماء قوم وأموالهم واستبيح، ولا يتمكن المدعى عليه من صون ماله ودمه،"(کتاب الاِمارۃ و القضاء، باب الاَقضیة و الشھادات، ج:6، ص:2439، ط:دار الفكر، بيروت)فتاوی عالمگیری میں ہے:"قال: محمد - رحمه الله تعالى - في الأصل لو قال: والقرآن لا يكون يمينا ذكره مطلقا، والمعنى فيه، وهو أن الحلف به ليس بمتعارف فصار كقوله: وعلم الله، وقد قيل هذا في زمانهم أما في زماننا فيكون يمينا، وبه نأخذ، ونأمر، ونعتقد، ونعتمد، وقال: محمد بن مقاتل الرازي لو حلف بالقرآن قال: يكون يمينا، وبه أخذ جمهور مشايخنا رحمهم الله تعالى كذا في المضمرات."(کتاب الاَیمان، الباب الثاني فيما يكون يمينا وما لا يكون يمينا، الفصل الأول في تحليف الظلمة وفيما ينوي الحالف غير ما ينوي المستحلف، ج:2، ص:53، ط:دارالفکر بیروت)وفیہ ایضاً:"قال الحسن بن زياد عن أبي حنيفة - رحمه الله تعالى - إذا شك لرجل فيما يدعي عليه فينبغي له أن يرضي خصمه ولا يعجل بيمنه ويصالحه وإن كان في شبهة ينظر إن كان أكبر رأيه أن دعواه حق فلا يسعه أن يحلف وإن كان أكبر رأيه أن دعواه باطلة يسعه أن يحلف هكذا في محيط السرخسي الاستحلاف يجري في الدعاوى الصحيحة دون فاسدتها كذا في الفصول العمادية فإن صحت الدعوى سأل المدعى عليه عنها فإن أقر أو أنكر فبرهن المدعي قضي عليه وإلا حلف بطلبه كذا في كنز الدقائق.إذا توجهت اليمين على المنكر إن شاء حلف إن كان صادقا وإن شاء فدى يمينه بالمال كذا في محيط السرخسي."(کتاب الدعوی، الباب الثالث في اليمين، الفصل الأول في الِاستحلاف والنكول، ج:4، ص:13، ط:دارالفکر بیروت)فتاوی دار العلوم دیوبند میں ہے:"(سوال ) اگر کوئی شخص مسلمان کسی معاملہ میں مسلمان کو حلف قرآن شریف کا دے اس طریق سے کہ وقت اظہار اس کے ہاتھوں پر قرآن شریف رکھے ، آیا اس طور سے حلف ہو جاتے ہیں یا نہیں ؟( الجواب ) در مختار میں ہے وقال العيني وعندى ان المصحف يمين لا سيما في زماننا قوله وقال العيني عبارته وعندى لو حلف بالمصحف او وضع يده عليه وقال وحق هذا فهو يمين ولاسيما في هذا الزمان الذى كثرت فيه الا يمان الفاجرة ورغبة العوام فى الحلف بالمصحف الخ ۔  اس کا حاصل یہ ہے کہ اس زمانہ میں قرآن ہاتھوں پر رکھ کر حلف دینا قسم ہے یعنی اس سے قسم ہو جاتی ہے اور احکام یمین اس سے متعلق ہوجاتے ہیں۔"(کتاب الاَیمان، ج:12، ص:41، ط:دارالاشاعت کراچی)فقط واللہ اعلم

Reference: Sunnah.com reference : Book 12, Hadith 20 English translation : Book 12, Hadith 1378 Arabic reference : Book 12, Hadith 1338: حوالہ

عنوان: کسی ایک وارث کا ترکہ کے مکان فروخت کرکے اس میں مزید رقم ملا کر دوسرا مکان خریدنے کا حکم
سوال: 1۔میرے شوہر کا انتقال ہو چکا ہے، میرے تین بیٹے اور تین بیٹیاں ہیں، جن سے میں دو بیٹے اور دو بیٹیوں کی شادی ہو گئی ہے؛ آج سے تقریباً بیس سال پہلے میرے دوسرے نمبر کے بیٹے نے کاروباری سلسلے میں مجھ سے پیسے مانگے کہ آپ    اپنی بالیاں اور دو چوڑیاں(ساڑھے تین تولے) بیچ کران کے پیسے  مجھے دے دیں، میں نے اپنی بالیاں اور چوڑیاں بیچ کر ان کے پیسے بطورِ قرض اپنے بیٹے کو دے دیے تھے، اس نے اپنا کاروبار شروع کیا پھر بعد میں اس نے اپنی کمائی میں سے مجھے ساڑھے تین تولے سونے کی قیمت ایک لاکھ پینسٹھ ہزار  روپے دے کر کہا کہ آپ اپنی وہ تمام چیزیں دوبارہ بنوا لیں، میں نے ان پیسوں سے دو چوڑیاں اور جھمکے بنوا لیے تھے؛ اب تقریباً بیس سال بعد میرا بیٹا کہہ رہا ہے کہ مجھے چوڑیاں اور جھمکے واپس کرو وہ میرے پیسوں سے بنائے تھے، جب کہ میں ہر سال ان کی زکات بھی ادا کرتی ہوں۔کیا شرعاً اس کا مطالبہ کرنا درست ہے؟2۔میرے شوہر کا دو کمروں کا گھر تھا(ترکہ تقسیم نہیں ہوا تھا)میرے دوسرے نمبر والے بیٹے  کی شادی ہونے والی تھی تو میں نے اس سے کہا کہ تم شادی کرکے الگ ہو جاؤ ا ور الگ گھر بنا لو، لیکن اس نے کہا کہ میں  آپ کے ساتھ ہی  رہوں گا، میں بڑا گھر لے لیتا ہوں تو اس نے میرے شوہر کا گھر دس لاکھ کا بیچ کر اس میں سات لاکھ ملا کر تین کمروں کا بڑا گھر لے لیا اور کہا کہ میں یہ رقم واپس کبھی نہیں مانگوں گا اور کبھی الگ ہونا پڑا تو میں اپنی بیوی کو لے کر الگ چلا جاؤں گااور رقم کا تقاضہ نہیں کروں گا،لیکن اب گیارہ سال بعد میرا بیٹا مجھ سے گھر فروخت کر کے سات لاکھ کی رقم کا حساب اس زمانے کے لحاظ سے مانگ رہا ہےجب کہ میری ایک بیٹی اور ایک بیٹا  کنوارے ہیں۔اب میں کیسے فروخت کروں اور کہاں جاؤں ؟ جب کہ پہلے میرے بیٹے نے سات لاکھ (اولاد کے فرائض ) کے طور پر لگائے تھے، اب اس رقم کی واپسی کا مطالبہ کر رہا ہے۔
جواب:
1۔صورتِ مسئولہ میں جب آپ کے   بیٹے نے مذکورہ رقم ایک لاکھ پینسٹھ ہزار روپے  واپس  کرتے ہوئے صراحت  کر دی تھی کہ آپ نے جن زیورات کی رقم  مجھے دی تھی وہ زیورات ان پیسوں سے  دوبارہ بنوالیں  تو مذکورہ رقم سے اس نےقرض کی ادائیگی کی ہے، پھر اس رقم سے آپ نےجو زیورات  بنائے ہیں وہ زیورات آپ ہی کی ملکیت ہیں اب  بیٹے کا واپسی کا مطالبہ  کرنا شرعاً درست نہیں ہے۔2۔ آپ کے  بیٹے نے جب ترکے والا مکان دس لاکھ میں  فروخت کیا اور اس نے  اپنی طرف سے مزید سات لاکھ روپے شامل کر کے دوسرا مکان خرید لیا اوراس بات کی صراحت بھی کردی کہ میں کبھی بھی اس رقم کی واپسی کا مطالبہ نہیں کروں گا، تو مذکورہ سات لاکھ روپے اس کی طرف سے تبرع اور احسان ہے، اب اس کا سات لاکھ روپے کے بقدر حصے کا مطالبہ کرنا شرعاً درست نہیں ہے،  بلکہ مذکورہ پورا مکان تمام ورثاء میں  ان کے شرعی حصوں کے بقدر  تقسیم کیا جائے گا۔مشکاۃ المصابیح میں ہے :"وعن أبي حرة الرقاشي عن عمه قال: قال رسول الله صلى الله عليه وسلم: ألا تظلموا ألا ‌لا ‌يحل مال امرئ إلا بطيب نفس منه. رواه البيهقي في شعب الإيمان والدارقطني في المجتبى".(‌‌‌‌‌‌كتاب البيوع، باب الغصب والعارية، الفصل الثاني، ج : 1، ص : 261، ط : رحمانیة)مرقاۃ المفاتیح میں ہے :" (وعن أبي حرة)...(الرقاشي) ...(عن عمه).. (قال: قال رسول الله : ألا) بالتخفيف للتنبيه (لا تظلموا) أي لا يظلم بعضكم بعضاً، كذا قيل. والأظهر أن معناه : لا تظلموا أنفسكم. وهو يشمل الظلم القاصر والمتعدي. (ألا) للتنبيه أيضاً وكرره تنبيهاً على أن كلاً من الجملتين حكم مستقل ينبغي أن ينبه عليه، وأن الثاني حيث يتعلق به حق العباد أحق بالإشارة إليه والتخصيص لديه (لا يحل مال امرىء) أي مسلم أو ذمي إلا بطيب نفس أي بأمر أو رضا منه".(‌‌‌‌‌‌كتاب البيوع، باب الغصب والعارية، الفصل الثاني، ج : 5، ص : 134/35، ط : دار الکتب العلمیة)درر الحكام في شرح مجلۃ الأحكام میں ہے :"‌تقسم ‌حاصلات ‌الأموال ‌المشتركة ‌في ‌شركة ‌الملك ‌بين ‌أصحابها ‌بنسبة ‌حصصهم، يعني إذا كانت حصص الشريكين متساوية أي مشتركة مناصفة فتقسم بالتساوي وإذا لم تكن متساوية بأن يكون لأحدهما الثلث وللآخر الثلثان فتقسم الحاصلات على هذه النسبة؛ لأن نفقات هذه الأموال هي بنسبة حصصهما، انظر المادة (1308) وحاصلاتها أيضا يجب أن تكون على هذه النسبة؛ لأن الغنم بالغرم بموجب المادة."(الکتاب العاشر الشرکات، المادۃ : 1073، ج : 3، ص:26، ط : دار الجیل) فيض الباری میں ہے :"ففي القنية: ‌المتبرع ‌لا ‌يرجع فيما تبرع به، فباب الرجوع لا يمشي في التبرعات، بخلاف الهبة."(كتاب الهبة، باب هبة الواحد للجماعة، ج : 4، ص : 58، ط : دار الکتب العلمیة)فقط واللہ اعلم

Reference: Mishkat al-Masabih 2946 In-book reference : Book 11, Hadith 181: حوالہ

عنوان: تین سو سال بعد زمین پر دعوی کرنا
سوال: ایک خاندان کے پا س تقریباً تین سوسال سے ایک زمین ہے، اب ایک دوسرے خاند ان کے لوگ اس پر دعوی(ملکیت کے سبب کے بغیر) کررہے ہیں کہ اس زمین کا بعض حصہ ہمارا ہے، جب کہ  یہ ایسا خاندان ہے کہ جس نے پہلے بھی کئی مرتبہ مختلف لوگوں کی چیزوں پر دعویٰ کیا ہے ،پھر پیسے لے کر اس دعویٰ کو چھوڑ دیا،اور  مدعی خاندان قابض خاندان سے  کہتا ہے کہ تم سر پر قرآن رکھ کر قسم اٹھاؤ کہ یہ زمین تمہاری ہے تو ہم اس زمین کو چھوڑ دیں گے، ورنہ ہم قسم اٹھائیں گے اور یہ زمین ہماری ہو جائے گی۔قابض خاندان کےلیے اس زمین پر قسم کھانا جائز ہے یا نہیں؟
جواب:
صورتِ مسئولہ میں   مدعی خاندان کا تین سو سال بعد  مذکورہ زمین پر دعویٰ کرنا شرعاً درست نہیں ہے لہٰذا مذکورہ زمین   قابض خاندان ہی کی ہے،  قابض خاندان کو مذکورہ زمین پر قسم کھانے کی ضرورت نہیں ہے۔ردا لمحتار میں ہے :"وفي جامع الفتوى عن فتاوى العتابي قال المتأخرون من أهل الفتوى: لا تسمع الدعوى بعد ست وثلاثين سنة إلا أن يكون المدعي غائبا أو صبيا أو مجنونا وليس لهما ولي أو المدعى عليه أميرا جائرا اهـ. ونقل ط عن الخلاصة لا تسمع بعد ثلاثين سنة اهـ. ثم لا يخفى أن هذا ليس مبنيا على المنع السلطاني بل هو منع من الفقهاء فلا تسمع الدعوى بعده وإن أمر السلطان بسماعها".(کتاب القضاء، فصل في الحبس، ج : 5، ص : 422، ط : سعید)العقود الدريۃ فی  تنقيح الفتاوى الحامدية میں ہے : "(سئل) فيما إذا كان بيد زيد عقار متصرف فيه تصرف الملاك من مدة تزيد على أربعين سنة بلا معارض ولا منازع وعمرو مطلع على تصرفه المذكور ولم يدع بذلك على زيد ولا منعه من الدعوى مانع شرعي فهل لا تسمع دعواه بعد ذلك على زيد ولا دعوى وارثه من بعده ويترك في يد المتصرف؛ لأن الحال شاهد؟(الجواب) : نعم قال في جامع الفتاوى وقال المتأخرون من أهل الفتوى لا تسمع الدعوى ‌بعد ‌ست ‌وثلاثين ‌سنة إلا أن يكون المدعي غائبا أو صبيا أو مجنونا وليس لهما ولي أو المدعى عليه أميرا جائرا يخاف منه كذا في الفتاوى العتابية وقال في البحر عن المبسوط ترك الدعوى ثلاثا وثلاثين سنة ولم يكن مانع من الدعوى ثم ادعى لا تسمع دعواه؛ لأن ترك الدعوى مع التمكن يدل على عدم الحق ظاهرا ".(كتاب الدعوى، ج : 2، ص : 4/5، ط : دار الکتب العلمیة)فقط واللہ اعلم

Reference: Special Virtues of the Qur'an's Chapters and Verses 9: حوالہ

عنوان: مدعی علیہ کی ان شاء اللہ کے ساتھ کھائی ہوئی قسم معتبر ہے یا نہیں
سوال: کیا فرماتے ہیں مفتیان کرام اس مسئلہ کے بارے میں  کہ حکم نے گواہ نہ ہونے کی وجہ سے مدعی کے مطالبہ پر مدعی علیہ کو قسم دی، مدعی علیہ نے قسم اٹھائی "ان شاء اللہ " کے الفاظ بھی کہہ دیے  مثلا یوں کہا کہ اللہ کی قسم مدعیہ نے مجھے دس ہزار روپے نہیں دیے تھے  ان شاء اللہ  اور حکم نے فیصلہ کردیا مدعی علیہ کی قسم کو معتبر مان کر۔اب مدعی  زید کہتا ہے کہ یہ قسم معتبر نہیں، باطل ہے ، ان شاء اللہ کہنے کی وجہ سے یمین لغو ہوجاتی ہے اور دلیل میں عمومی عبارات کتب فقہ پیش کرتا ہے۔ جبکہ عمرو مدعی علیہ کہتا ہے کہ یہ یمین معتبر ہے ان شاء اللہ کی وجہ سے لغو نہیں ہوئی ہے، کیونکہ ان شاء اللہ تعلیقات انشاءات میں مؤثر ہوتا ہے جن کا تعلق مستقبل کے ساتھ ہے اور تعلیق کو قبول کرتے ہیں۔ ماضی کا واقعہ تعلیق کو قبول نہیں کرتا اور یمین مدعی علیہ سے ماضی پر   لی جارہی ہے۔ لہذا یہاں "ان شاء اللہ " عادۃ یا تبرکا ہوسکتا ہے تعلیقا نہیں اور تائید میں امام رافعی رحمہ اللہ کی اس عبارت کو پیش کرتا ہے:"قال الرافعي :قوله (او معاملة كطلاق و اقرار الخ) لكن قال الراحمتي لو اقر و قال : ان شاء الله تعالي لا يبطل اقراره لان الاستثناء انشاء فلا يبطل الا الانشاءات ه"۔(رد المحتار ج نمبر۵، ص نمبر ۵۴۸، کتاب الایمان ،ط:رشیدیہ)مفتیان کرام سے گزارش ہے فیصلہ فرمادیں کہ کس کا موقف درست ہے۔
جواب:
واضح رہے کہ اللہ کی مشیت کے ساتھ  کلام کو معلق کرنے کے متعلق فقہی جزئیات میں مندرجہ ذیل احکام مذکور ہیں:۱) کلام کو مشیت کے ساتھ معلق کرناامام ابو حنیفۃ رحمہ اللہ کے نزدیک تعلیق نہیں ہے بلکہ ابطال  کلام ہے یعنی ما قبل کے حکم کو باطل کردیتا ہے۔۲)  اللہ کی مشیت کے ساتھ تعلیق جملہ خبریہ کو باطل کرتاہے چاہے وہ معنیً انشاء ہی کیوں نہ ہو۔اللہ کی مشیت کے ساتھ تعلیق  امر اور نہی کو باطل نہیں کرتی۔۳) یمین اور حلف کے رکن کی شرط ہے کہ وہ استثناء سے خالی ہو یعنی ان شاء اللہ سے خالی ہو لہذا   حلف اور یمین کو اللہ کی مشیت کے ساتھ معلق کرنا یمین باطل کردیتا ہے۔ فقہاء نے یہ اصول مطلق بیان فرمایا ہے اس میں یمین غموس، لغو اور منعقدہ میں فرق نہیں کیا۔لہذا صورت مسئولہ میں مدعی علیہ کا ان شاء اللہ کے ساتھ قسم کھانے کی وجہ سے  مدعی علیہ کا حلف  باطل ہوگیا تھا اور اس حلف پر مدعی علیہ کے حق میں فیصلہ دینا شرعا درست نہیں تھا۔ حکم کو چاہیے کہ دوبارہ مدعی علیہ سے قسم لے اور پھر قسم کھانے کی صورت میں اس کے حق میں فیصلہ کرے اور قسم نہ کھانے کی صورت میں مدعی کے حق میں فیصلہ کرے۔ نیز مدعی علیہ کا یہ کہنا کہ ان شاء اللہ صرف ان چیزوں میں موثر ہوگا جو انشاءات کے قبیل سے ہو اور ماضی کے امور میں ان شاء اللہ موثر نہیں ہوگا لہذا ماضی کے امور پر کھائی ہوئی قسموں پر معتبر نہیں ہوگا ، یہ بات درست نہیں ہے کیونکہ:۱) فقہاء نے جہاں ان شاء اللہ کے ساتھ قسم کے باطل ہونے کی بحث کی ہے وہاں یمین منعقدہ اور باقیوں میں فرق نہیں کیا بلکہ مطلق حکم بیان فرمایا ہے۔۲) اللہ کی مشیت کے ساتھ تعلیق کے متعلق فقہاء نے صراحت کی ہے جملہ خبریہ کو یہ باطل کردیتی ہے اور قسم کے ساتھ جس  جملہ کو موکد کیا جاتا ہے وہ جملہ خبریہ ہوتا ہے اور جملہ خبریہ ماضی اورمستقبل دونوں ہوتا ہے۔۳) تقریرات رافعی کی عبارت کے ذریعہ جو یہ استدلال پیش کیا گیا ہے کہ اقرار کو جب اللہ کی مشیت کے ساتھ معلق کیا جائے تو اقرار باطل نہیں ہوتا اور اقرار معتبر ہوتا ہے، پس جب اقرار ماضی کی خبر دیتا ہے اور ان شاء اللہ سے باطل نہیں ہوتا تو یہ بات ثابت ہوئی کہ ماضی کے امور کو ان شاء اللہ باطل نہیں کرتا ہے۔یہ استدلال تام نہیں ہے کیونکہ اقرار کے متعلق شامی  اور دیگر کتب میں یہ ہی مذکور ہے کہ ان شاء اللہ کے ساتھ تعلیق کی وجہ سے اقرار باطل ہوجاتا ہے۔پس جب اقرار ماضی ہے اور ان شاء اللہ سے باطل ہوجاتا ہے تو پھر یہ کہنا درست نہیں ہے کہ ان شاء اللہ ماضی میں موثر نہیں ہے۔فتاوی شامی میں ہے:"وصل بحلفه إن شاء الله بطل) يمينه (وكذا يبطل به) أي بالاستثناء المتصل (كل ما تعلق بالقول عبادة أو معاملة) لو بصيغة الإخبار ولو بالأمر أو النهي كأعتقوا عبدي بعد موتي إن شاء الله، لم يصح وبع عبدي هذا إن شاء الله لم يصح الاستثناء (بخلاف المتعلق بالقلب) كالنية كما مر في الصوم»(قوله إن شاء الله) مفعول وصل (قوله عبادة) كنذر وإعتاق أو معاملة كطلاق وإقرار ط."(کتاب الایمان،ج نمبر ۳، ص نمبر ۷۴۲، ایچ ایم سعید)بدائع الصنائع میں ہے:"(وأما) الذي يرجع إلى نفس الركن فخلوه عن الاستثناء نحو أن يقول إن شاء الله تعالى أو إلا أن يشاء الله أو ما شاء الله أو إلا أن يبدو لي غير هذا أو إلا أن أرى غير هذا أو إلا أن أحب غير هذا أو قال إن أعانني الله أو يسر الله أو قال بمعونة الله أو بتيسيره ونحو ذلك فإن قال شيئا من ذلك موصولا لم تنعقد اليمين وإن كان مفصولا انعقدت."(کتاب الایمان،فصل فی شرائط رکن الیمین،ج نمبر ۳، ص نمبر ۱۵،دار الکتب العلمیۃ)فتاوی شامی میں ہے:"(يبطل) جميع (صك) أي مكتوب (كتب ‌إن ‌شاء ‌الله في آخره) وقالا آخره فقط وهو استحسان راجح على قوله فتح: واتفقوا على أن الفرجة كفاصل السكوت وعلى انصرافه للكل في جمل عطفت بواو وأعقبت بشرط، وأما الاستثناء بإلا وأخواتها فللأخير إلا لقرينة كله مائة درهم وخمسون دينارا إلا درهما فللأول استحسانا وأما الاستثناء بإن شاء الله بعد جملتين إيقاعيتين فإليهما اتفاقا وبعد طلاقين معلقين أو طلاق معلق وعتق معلق فإليهما عند الثالث وللأخير عند الثاني، ولو بلا عطف."(کتاب القضاء، باب کتاب القاضی الی القاضی، ج نمبر ۵، ص نمبر ۴۵۴،ایچ ایم سعید)فتاوی شامی میں ہے:"(ولو وصل إقراره بإن شاء الله تعالى) أو فلان أو علقه بشرط على خطر لا بكائن كإن مت فإنه ينجز. (بطل إقراره) بقي لو ادعى المشيئة هل يصدق؟ لم أره وقدمنا في الطلاق أن المعتمد لا فليكن الإقرار كذلك لتعلق حق العبد قاله المصنف(قوله بطل إقراره) على قول أبي يوسف: إن التعليق بالمشيئة إبطال. وقال محمد: تعليق بشرط لا يوقف عليه، والثمرة تظهر فيما إذا قدم المشيئة فقال إن شاء الله أنت طالق عند أبي يوسف لا يقع لأنه إبطال. وقال محمد يقع لأنه تعليق فإذا قدم الشرط، ولم يذكر الجزاء لم يتعلق وبقي الطلاق من غير شرط كفاية ولو جرى على لسانه إن شاء الله من غير قصد وكان قصده إيقاع الطلاق لا يقع؛ لأن الاستثناء موجود حقيقة والكلام معه لا يكون إيقاعا عيني (قوله: لو ادعى المشيئة) أي ادعى أنه قال: إن شاء الله تعالى ح."(کتاب الاقرار،باب الاستثناء و ما فی معناہ، ج نمبر ۵، ص نمبر ۶۰۶، ایچ ایم سعید)فتاوی شامی میں ہے:"الاستثناء اسم توقيفي قال تعالى {ولا يستثنون} [القلم: 18] أي لا يقولون إن شاء الله.مطلب الاستثناء يثبت حكمه في صيغ الإخبار لا في الأمر والنهيوللمشاركة في الاسم أيضا اتجه ذكره في فصل الاستثناء وإنما يثبت حكمه في صيغ الإخبار وإن كان إنشاء إيجاب لا في الأمر والنهي؛ فلو قال أعتقوا عبدي من بعد موتي إن شاء الله لا يعمل الاستثناء فلهم عتقه؛ ولو قال بع عبدي هذا إن شاء الله كان للمأمور بيعه. وعن الحلواني: كل ما يختص باللسان يبطله الاستثناء كالطلاق والبيع، بخلاف ما لا يختص به كالصوم لا يرفعه، لو قال نويت صوم غد إن شاء الله تعالى له أداؤه بتلك النية، كذا في الفتح؛ ومعنى قوله توقيفي أنه وارد في اللغة لا اصطلاحي فقط."(کتاب الطلاق، باب التعلیق، ج نمبر ۳، ص نمبر ۳۶۶، ایچ ایم سعید)فتاوی شامی میں ہے:"(وكذا) يقع الطلاق بقوله (إن شاء الله أنت طالق) فإنه تطليق عندهما تعليق عند أبي يوسف لاتصال المبطل بالإيجاب فلا يقع كما لو أخر، وقيل الخلاف بالعكس، وعلى كل فالمفتى به عدم الوقوع إذا قدم المشيئة ولم يأت بالفاء، فإن أتى بها لم يقع اتفاقا كما في البحر والشرنبلالية والقهستاني وغيرها فليحفظ(قوله فإنه تطليق إلخ) اعلم أن التعليق بمشيئة الله تعالى إبطال عندهما: أي رفع لحكم الإيجاب السابق وعند أبي يوسف تعليق، ولهذا شرط كونه متصلا كسائر الشروط.ولهما أنه لا طريق للوصول إلى معرفة مشيئته تعالى فكان إبطالا، بخلاف بقية الشروط، وعلى كل لا يقع الطلاق في مثل أنت طالق إن شاء الله تعالى، نعم تظهر ثمرة الخلاف في مواضع.منها ما إذا قدم الشرط ولم يأت بالفاء في الجواب، كإن شاء الله أنت طالق. فعندهما لا يقع لأنه إبطال فلا يختلف. وعنده يقع لأن التعليق لا يصح بدون الفاء في موضع وجوبها.ومنها ما إذا حلف لا يحلف بالطلاق وقاله حنث على التعليق لا الإبطال كما يأتي، هذا ما قرره الزيلعي وابن الهمام وغيرهما، ومثله في متن مواهب الرحمن حيث قال: ويجعل: أي أبو يوسف إن شاء الله للتعليق وهما للإبطال وبه يفتي."(کتاب الطلاق، باب التعلیق، ج نمبر ۳، ص نمبر ۳۷۱، ایچ ایم سعید)فتاوی ہندیہ میں ہے:"إذا أقر الرجل فقال لفلان علي ألف ‌إن ‌شاء ‌الله تعالى قال أبو حنيفة - رحمه الله تعالى - الإقرار باطل وهذا استحسان كذا في المحيط......«ولو قال غصبت هذا العبد ‌إن ‌شاء ‌الله تعالى لم يلزمه شيء كذا في الخلاصة......ولو كتب عليه ذكر حق لفلان علي كذا وأجله إلى كذا ومن قام بذكر هذا الحق فهو ولي ما فيه ‌إن ‌شاء ‌الله تعالى لا يلزمه ما في الصك في قول لأبي حنيفة - رحمه الله تعالى - قياسا وعندهما يلزمه استحسانا كذا في المبسوط."(کتاب الاقرار، باب ثانی، ج نمبر۴، ص نمبر ۱۶۱، دار الفکر)فقط واللہ اعلم

Reference: Jami` at-Tirmidhi 2803 In-book reference : Book 43, Hadith 76 English translation : Vol. 5, Book 41, Hadith 2803: حوالہ

Reference: Reference: Surah Al-Qalam, Ayah 18 | : سورۃ القلم، آیت نمبر 18 حوالہ

عنوان: مدعیٰ علیہ کی تعریف اور تلفظ
سوال: مدعیٰ علیہ  کا کیا مطلب ہے اور اس کا صحیح تلفظ اور املاء کیا ہے؟
جواب:
مدعیٰ علیہ کا لغوی معنیٰ ہے:  جس پر دعویٰ کیاگیا ہو۔اصطلاحی اعتبار سے مدعیٰ علیہ کی مختلف تعریفات  کی گئی ہیں، لیکن وہ صرف تعبیرات کا فرق ہے، معنی  اور  مفہوم ایک ہی ہے۔چنانچہ ایک تعریف یہ ہے کہ  مدعیٰ علیہ وہ ہے  جس کا قول ظاہر کے مطابق ہو۔ايك تعريف یہ ہے  كہ مدعیٰ علیہ وہ ہے  جومتنازع فيہ معاملہ کا   اپنے قول يعنی قسم کے ذریعے مستحق بن جائے۔ايك اور تعريف یہ ہے كہ مدعیٰ علیہ وہ ہے جس پر جبر کیا جاسکتا ہو، یعنی اگر کسی معاملہ کو مدعیٰ علیہ ختم کرنا چاہے تو وہ نہیں کرسکتا، بلکہ اس کو قسم اٹھانے پر مجبور کیا جائے گا، بر خلاف مدعی کے  کہ وہ اگر اپنا دعویٰ چھوڑنا چاہے تو اس پر جبر نہیں کیا جائے گا۔ایک اور  تعریف  یہ ہے کہ مدعیٰ علیہ وہ ہوتا ہے جو منکِر ہو۔لفظ "مدعیٰ علیہ" کا  صحیح املاءیہی ہے جیسا جواب میں لکھا ہوا ہے  اور تلفظ واضح ہونے کے لیے ملاحظہ فرمائیں: مُدَّعَىٰ عَلَيْهِ.فتاوی ہندیہ میں ہے:"(وأما معرفة المدعي من المدعى عليه) فهي أن المدعي من لايجبر على الخصومة إذا تركها والمدعى عليه من يجبر على الخصومة وهذا حد عام صحيح وقال محمد رحمه الله في الأصل المدعى عليه هو المنكر."(کتاب الدعوی، ج:4، ص:3، ط: دار الفکر)بدائع الصنائع میں ہے:"وأما بيان حد المدعي والمدعى عليه فقد اختلفت عبارات المشايخ في تحديدهما قال بعضهم المدعي من إذا ترك الخصومة لا يجبر عليها والمدعى عليه من إذا ترك الجواب يجبر عليه وقال بعضهم المدعي من يلتمس قبل غيره لنفسه عينا أو دينا أو حقا والمدعى عليه من يدفع ذلك عن نفسه وقال بعضهم ينظر إلى المتخاصمين أيهما كان منكرا فالآخر يكون مدعيا."(کتاب الدعوی، فصل في بيان حد المدعي والمدعى عليه، ج:6، ص:224، ط: دار الکتب العلمية)فقط واللہ اعلم

Reference: Riyad as-Salihin 1424 In-book reference : Book 15, Hadith 17: حوالہ

عنوان: شوہرکابیوی سےلیاہواقرض واپس کرناضروری ہے
سوال: میرےشوہرنےمجھ سےاتنےپیسےلیےمیرےزیورات بھی بیچےتاکہ اپناکاروبارکرسکے،اورمیرےوالدین سے بھی ادھارلیا،انہوں نے کبھی واپسی کانہیں کہا،لیکن وہ اکثراس بارےمیں بات کرتےہیں ،جب بھی میں نے اپنا پیسہ مانگا تو وہ ہمیشہ بہانہ بناتا ہے اور کہتا ہے کہ اس نے مجھ سے جو بھی چیز لی ہے اس کا وہ جوابدہ نہیں ہے۔ کیا ایسا ہے؟ کیا وہ مجھے میرے پیسے اور زیورات وغیرہ واپس کرنے کا ذمہ دار نہیں ہے؟
جواب:
صورتِ مسئولہ میں سائلہ کےشوہرنےاس سےیااس کےوالدین سےجو رقم لی،یااس کےزیورات بیچ ڈالےتوان پیسوں اورزیورات کی ادائیگی اس پرلازم ہے،اس لیےکہ وہ قرض ہےاورقرض جب تک بندہ معاف نہ کرےمعاف نہیں ہوتا،اگردنیامیں ادانہ کیاتوقیامت والےدن اس کواداکرناہوگا،اوراس دن مقروض کی نیکیاں لےکرقرض خواہ کودی جائیں گی ،اگرمقروض کےپاس نیکیاں نہ ہوئیں توقرض دینےوالےکےگناہ قرضہ کےبقدرمقروض کےاعمال نامہ میں ڈال دیے جائیں گے۔صحیح بخاری میں ہے: "حدثنا مسدد: حدثنا عبد الأعلى، عن معمر، عن همام بن منبه، أخي وهب بن منبه: أنه سمع أبا هريرة رضي الله عنه يقول:قال رسول الله صلى الله عليه وسلم: (مطل الغني ظلم)."ّ(باب مطل الغني ظلم،رقم الحديث:2270، ج:2،ص:845،ط:دارابن كثير)مصنف عبدالرزاق میں ہے:"اخبرنا معمر، عن قتادة، أو الحسن أو كليهما، قال: الظلم ثلاثة: ‌ظلم لا يغفر، وظلم لا يترك، وظلم يغفر، فأما الظلم الذي لا يغفر: فالشرك بالله، وأما الظلم الذي لا يترك: فظلم الناس بعضهم بعضا، وأما الظلم الذي يغفر: فظلم العبد نفسه فيما بينه وبين ربه."(باب الذنوب،رقم الحديث:21340،ج:10،ص:234،ط:التاصيل الثانيه)فقط والله اعلم

Reference: Sahih al-Bukhari 2400 In-book reference : Book 43, Hadith 16 USC-MSA web (English) reference : Vol. 3, Book 41, Hadith 585 (deprecated numbering scheme): حوالہ

عنوان: شوہرکوبیوی کالیاقرض واپس کرناضروری ہے
سوال: میرے شوہر نے مجھ سے اتنے پیسے لیے میرے زیورات بھی بیچے تاکہ اپنا کاروبار کر سکے، اور میرے والدین سے بھی ادھار لیا، انہوں نے کبھی واپسی کا نہیں کہا لیکن وہ اکثر اس بارے میں بات کرتے ہیں،جب بھی میں نے اپنا پیسہ مانگا تو وہ ہمیشہ بہانہ بناتا ہے اور کہتا ہے کہ اس نے مجھ سے جو بھی چیز لی ہے اس کا وہ جوابدہ نہیں ہے۔ کیا ایسا ہے؟ کیا وہ مجھے میرے پیسے اور زیورات وغیرہ واپس کرنے کا ذمہ دار نہیں ہے؟
جواب:
صورتِ مسئولہ میں سائلہ کےشوہرنےاس سےیااس کےوالدین سےجو رقم لی،یااس کےزیورات بیچ ڈالےتوان پیسوں اورزیورات کی ادائیگی اس پرلازم ہے،اس لیےکہ وہ قرض ہےاورقرض جب تک بندہ معاف نہ کرےمعاف نہیں ہوتا،اگردنیامیں ادانہ کیاتوقیامت والےدن اس کواداکرناہوگا،اوراس دن مقروض کی نیکیاں لےکرقرض خواہ کودی جائیں گی ،اگرمقروض کےپاس نیکیاں نہ ہوئیں توقرض دینےوالےکےگناہ قرضہ کےبقدرمقروض کےاعمال نامہ میں ڈال دیے جائیں گے۔صحیح بخاری میں ہے: "حدثنا مسدد: حدثنا عبد الأعلى، عن معمر، عن همام بن منبه، أخي وهب بن منبه: أنه سمع أبا هريرة رضي الله عنه يقول:قال رسول الله صلى الله عليه وسلم: (مطل الغني ظلم)."ّ(باب مطل الغني ظلم،رقم الحديث:2270، ج:2،ص:845،ط:دارابن كثير)مصنف عبدالرزاق میں ہے:"اخبرنا معمر، عن قتادة، أو الحسن أو كليهما، قال: الظلم ثلاثة: ‌ظلم لا يغفر، وظلم لا يترك، وظلم يغفر، فأما الظلم الذي لا يغفر: فالشرك بالله، وأما الظلم الذي لا يترك: فظلم الناس بعضهم بعضا، وأما الظلم الذي يغفر: فظلم العبد نفسه فيما بينه وبين ربه."(باب الذنوب،رقم الحديث:21340،ج:10،ص:234،ط:التاصيل الثانيه)تفسیرسمعانی:"وروى أبو أمامة الباهلي عن النبي أنه قال: " يؤتى بعبد يوم القيامة وقد ‌ظلم ‌هذا، ‌وشتم ‌هذا، وأخذ مال هذا، فتؤخذ حسناته ويعطون، فيقال: يا رب، قد بقي{فلبث فيهم ألف سنة إلا خمسين عاما فأخذهم الطوفان وهم ظالمون  فأنجيناه} عليه سيئات، ولم تبق له حسنات، فيقول الله تعالى: احملوا ذنوبهم عليه، ثم تلا قوله تعالى: {وليحملن أثقالهم} الآية."(سورة العنكبوت ،آية:13،ج:4،ص:171،ط:دارالوطن ،الرياض)فقط والله اعلم

Reference: Sahih al-Bukhari 2400 In-book reference : Book 43, Hadith 16 USC-MSA web (English) reference : Vol. 3, Book 41, Hadith 585 (deprecated numbering scheme): حوالہ

عنوان: مرحوم بھائی کی بیوہ کا غلط دعوی کرنے کا حکم
سوال: ہم اپنے والدین کی تین اولاد ہیں، میں بڑی بیٹی ہوں اور میرے دو چھوٹے بھائی ہیں، چھوٹے بھائی کا ڈھائی سال پہلے انتقال ہوگیا، چھوٹے بھائی کی بیوہ اور دو بیٹے میرے والدین کے ساتھ ان کے مکان میں رہتے ہیں، یہ مکان والد صاحب نےاپنی کمائی سے بنایا تھا، اس مکان کی تعمیر میں میرے بھائیوں کا ایک پیسہ بھی نہیں لگا، اور میرے چھوٹے بھائی کے انتقال کے بعد ان کی گاڑی اور بینک ملازمت کے پیسے وغیرہ سب کچھ ان کی بیوہ کو دے دیا، یہ سب کچھ لینے کے باوجود بھابھی اپنے بھائی کے ساتھ مل کر والد صاحب کے مکان پر قبضہ کرنا چاہتی ہے، پوچھنا یہ ہے کہ مذکورہ مکان میں بھابھی کا کوئی حصہ ہے؟اگر ہے تو کتنا حصہ ہوگا؟
جواب:
صورتِ مسئولہ میں اگر سائلہ کا بیان درست ہو کہ مذکورہ مکان سائلہ کے والد نے اپنی ذاتی کمائی سے بنایا ہےاور والد صاحب حیات ہیں  تو یہ مکان انہی کا ہے ،اس میں کسی دوسرے کا حق نہیں ہے،  سائلہ کی بھابھی کا مکان  پر قبضہ کرنا یا اس میں  حصے کا مطالبہ کرنا شرعاً جائز نہیں ہے ۔مشکوٰۃ المصابیح میں ہے:"وعن أبي حرة الرقاشي عن عمه قال: قال رسول الله صلى الله عليه وسلم: ألا لا تظلموا ألا لا يحل مال امرئ إلا بطيب نفس منه. رواه البيهقي في شعب الإيمان والدارقطني في المجتبى."(کتاب البیوع، باب الغصب والعارية، الفصل الثانی، ج: 1، ص: 261، ط: رحمانيه)مرقاة المفاتيح شرح مشكاة المصابيحمیں ہے:"(" لا تظلموا ") أي: لا يظلم بعضكم بعضا كذا قيل، والأظهر أن معناه: لا تظلموا أنفسكم، وهو يشمل الظلم القاصر والمعتدي (" ألا ") للتنبيه أيضا وكرره تنبيها على أن كلا من الجملتين حكم مستقل ينبغي أن ينبه عليه، وأن الثاني حيث يتعلق به حق العباد أحق بالإشارة إليه، والتخصيص لديه (" لا يحل مال امرئ ") أي: مسلم أو ذمي (" إلا بطيب نفس ") أي: بأمر أو رضا منه."(كتاب البيوع، باب الغصب والعارية، ج: 5، ص: 1974،ط: دارالفکر)فقط والله أعلم

Reference: Mishkat al-Masabih 2946 In-book reference : Book 11, Hadith 181: حوالہ

عنوان: اپنا حق معاف کرنے کے بعد دوبارہ مطالبہ کرنا
سوال: مسئلہ یہ ہے کہ عبد اللہ نامی ایک شخص نے رفاہ عام کے لئے ایک عمارت دلال کے واسطے سے خریدی، جس میں دلال نے 2500000 لاکھ روپے بطور دلالی کے طے کیے،معاملہ طے ہونے کے درمیان دلال نے 1000000 لاکھ روپے عبد اللہ کے پاس سے وصول کیے،اب وقت گزرنے کے ساتھ ساتھ دلال کو یہ خیال آیا کہ اس طرح کے رفاہی کام میں دلالی لینا میری غیرت ایمانی کے خلاف ہے۔ لہذا وہ عبد اللہ کے پاس آیا اور اس نے کہا کہ اس طرح کے نیکی کے کاموں میں دلالی لینا میرے لئے مناسب نہیں ہے اور میرے گھر والے بھی اس سے راضی نہیں ہیں؛لہذا میں اس معاملہ کی طے شدہ دلالی کی رقم لینا نہیں چاہتا،اور اب تک میں نے آپ کے پاس سے جو 1000000 لاکھ روپے وصول کئے ہیں وہ میرے پاس بطور قرض کے رہیں گے،جیسے ہی میرے لئے رقم کی ادائیگی کی سہولت ہو گی میں وہ رقم واپس لوٹا دونگا،اور جو مابقیہ 1500000 لاکھ روپے ہیں  وہ بھی میری طرف سے معاف ہیں ۔ اس معاملہ کے طے ہونے کے چند مہینہ کے بعد دلال کی نیت بدل گئی اور اس نے عبد اللہ کے پاس آکر کہا کہ مجھے اپنی دلالی کے مابقیہ پیسے لوٹا دو یعنی اب وہ اپنے کئے ہوئے وعدہ کے بر خلاف 1000000 لاکھ روپے واپس کرنے کے بجائے مزید 1500000 لاکھ روپے کا مطالبہ کر رہا ہے۔ تو کیا شریعت اسلامی کی رو سے دلال کا معاف کئے ہوئے پیسوں کا دوبارہ مطالبہ کرنا جائز ہو گا اور صاحب معاملہ عبداللہ کے لئے پیسوں کی ادائیگی ضروری ہو گی ؟
جواب: صورتِ مسئولہ میں جب دلال نے اپناحق     رقم (2500000  لاکھ روپے) معاف کردیے تھے، تو وہ رقم معاف کرنے سے معاف ہوگئی تھی، اب دلال کے لیے دوبارہ اس رقم کا مطالبہ کرنا جائز نہیں ہے نیز 1000000 لاکھ  روپے جو قرض کے طورپر لیے ہیں اس کو  واپس کرنالازم ہے۔قرآن کریم میں باری تعالي کا ارشاد ہے:"وَأَوۡفُواْ بِٱلۡعَهۡدِۖ إِنَّ ٱلۡعَهۡدَ كَانَ مَسۡـُٔولٗا."[سورۃ الإسراء: 43] الفقہ الإسلامی وأدلتہ للزحيلی میں ہے:"يصح ‌إبراء ‌الدين الثابت في الذمة... ويعد الإبراء من الدين تبرعا؛ لأن فيه معنى التمليك، وإن كان في صورة إسقاط."(‌‌الفصل الرابع عشر: الإبراء، ‌‌المبحث الأول ـ تعريف الإبراء ومشروعيته، ج: 6، ص: 4370، ط: دار الفكر - سوريَّة - دمشق)فتاوی شامی میں ہے:"(و) الدين الصحيح (هو ما لا يسقط إلا بالأداء أو الإبراء) ولو حكما بفعل يلزمه سقوط الدين."(‌‌كتاب الكفالة، ج: 5، ص: 302، ط: سعید)فتاوی ہندیہ میں ہے:"هبة الدين ممن عليه الدين جائزة قياسا واستحسانا...  هبة الدين ممن عليه الدين وإبراءه يتم من غير قبول من المديون ويرتد برده ذكره عامة المشايخ رحمهم الله تعالى، وهو المختار، كذا في جواهر الأخلاطي."(كتاب الهبة، الباب الرابع في هبة الدين ممن عليه، ج: 4، ص: 384، ط: دار الفكر)شرح المجلۃ للاتاسی میں ہے:"للواهب أن يراجع عن الهبة قبل القبض بدون رضا الموهوب له ... وهل يكره ذلك كما يكره الرجوع بعد القبض؟ الظاهر أنها لا تخلو عن الكراهة، لأن الرجوع ليس بأقل من الخلف بالوعد". (الفصل الأول في حق الرجوع عن الهبة ، ج: 3، ص: 393، ط: رشيدية)بدائع الصنائع میں ہے:"وأما شرائط الرجوع بعد ثبوت الحق حتى لايصح بدون القضاء والرضا؛ لأن الرجوع فسخ العقد بعد تمامه وفسخ العقد بعد تمامه لا يصح بدون القضاء والرضا كالرد بالعيب في البيع بعد القبض". (كتاب الهبة، فصل في حكم الهبة، ج: 6، ص: 128، ط: سعيد)شرح المجلة میں ہے:"وثبوت حق الرجوع للواهب قضاء لاينافي أن ذلك مكروه تحريمًا".(الباب الثالث في أحكام الهبة، ج: 3، ص: 493، ط: رشيدية)فتاویٰ ہندیہ میں ہے:"أما العوارض المانعة من الرجوع فأنواع (منها) هلاك الموهوب ... (ومنها) خروج الموهوب عن ملك الموهوب له ... (ومنها) موت الواهب، . . (ومنها) الزيادة في الموهوب زيادة متصلة . . . (ومنها) أن يتغير الموهوب .. (ومنها الزوجية) (ومنها القرابة المحرمية)".(الباب الخامس في الرجوع في الهبة وفيما يمنع عن الرجوع ما لا يمنع، ج: 4، ص: 385، ط: ماجدية) فقط والله أعلم

عنوان: قیامت کے فیصلہ کو سامنے رکھتے ہوئے دنیا میں اپنی زمین کا مطالبہ نہ کرنا
سوال: اگر میری یا میری زوجہ کی زمین کسی کے ناجائز قبضے میں ہو اور واپسی کے  لیے کوشش میں جھگڑے وغیرہ کا بھی امکان ہو اور ہم اس کو اس نیت سے واپس نہ لیں  کہ ابھی تو اس فانی زندگی میں یہ قبضہ  کیے رکھیں اور کل قیامت کے روز اللہ کے سامنے وہ خود جواب دہ ہوں گے، تو اس کے  لیے کیا ہم خود بھی گناہ گار تو نہیں ہوں گے کہ ہم نے اپنا حق ان سے لینے کی کوشش کیوں نہ کی؟ اس بارے میں راہنمائی کی ضرورت ہے۔
جواب:
جو شخص حق پر ہونے کے باوجود  جھگڑا ترک کردیتا ہے تو جناب نبی کریم صلی اللہ علیہ وسلم نے ایسے شخص کے بارے میں جنّت کی ضمانت لی ہے، لہذا صورت مسئولہ میں  اگر آپ یا آپ کی بیوی حق پر ہونے کے باوجود جھگڑے سے بچنے کےلئے  اپنی زمین چھوڑ دیتے ہیں تو یہ بڑی فضیلت والا عمل ہے، حق کو چھوڑنے کی وجہ سے آپ / آپ کی بیوی گناہ گار نہیں ہوں گے، بلکہ اجر و ثواب کے مستحق قرار پائیں گے۔حدیث شریف میں آتا ہے:"عن أبي أمامة، قال: قال رسول الله صلى الله عليه وسلم: «أنا زعيم ببيت في ربض الجنة لمن ترك المراء و إن كان محقًّا، و ببيت في وسط الجنة لمن ترك الكذب وإن كان مازحا وببيت في أعلى الجنة لمن حسن خلقه»".(‌‌سنن ابی داؤد، كتاب الأدب، باب في حسن الخلق، 4/ 253 ، ط: المكتبة العصرية)فقط واللہ اعلم

Reference: Riyad as-Salihin 629 In-book reference : Introduction, Hadith 629: حوالہ

عنوان: مقر اور مقر لہ کے درمیان مقربہ کی مقدار میں اختلاف ہو جائے تو قسم کس پر آئے گی؟
سوال: پانچ بھائیوں کی مشترکہ ملکیت سے ایک بھائی  نے درخت کاٹ کر لکڑیاں بیچ دیں ، پیسے پوچھنے پر ایک بھتیجے (امین اللہ)کے سامنے ذکر کیا کہ میرے پاس آپ لوگوں کے ساڑھے چار لاکھ روپے ہیں، اور سارا حساب میں نے ڈائری میں نوٹ کیا ہے،اچانک اس بھائی  کا انتقال ہو گیا ،جب  اس کے بیٹوں سے پیسوں کا مطالبہ کیا گیا تو وہ کہنے لگے کہ ہمارے پاس  ڈائری میں صرف نوے ہزار روپے لکھے ہیں، باقی رقم ہم نہیں مانتے ،جب اس بھتیجے(امین اللہ) نے وہ بیان سنایا کہ چچا نے میرے سامنے ذکر کیا تھا، تو اس پر ان بیٹوں نے کہا کہ قرآن یا قسم اٹھائیں ورنہ ہم نہیں مانتے، اب قرآن کون کرے گا وہ سننے والا بھتیجا (امین اللہ)یا  مرحوم  بھائی کے بیٹے ۔ہاں یہ ساڑھے چار لاکھ کا ذکر جس محفل میں کیا تھا اس محفل کے شرکاء کو پیسوں کا ذکر یاد ہے لیکن  متعین  پیسے یاد نہیں ہیں، ازروئے شریعت اس معاملے کا  حل نکال کر مشکور فرمائیں۔
جواب:
زیرِ نظر مسئلہ میں مرحوم بھائی کے بیٹے مدعی علیہ  ( جس پر دعوی کیا جائے )  ہیں ،اور  امین اللہ اور  مرحوم کےدوسرے بھائی  مدعی( دعوی کرنے والے) ہیں ،مدعی اور مدعی علیہ کے ذمہ ہے کہ وہ کسی مسلمان حاکم ،قاضی شرعی  یا کسی عالم دین کی مجلس میں یا اثر   ورسوخ رکھنے والے دیندار شخص کے پاس اپنا مقدمہ پیش کریں جس کی کاروائی اس طرح ہو گی :امین اللہ اور اس کے ساتھ دوسرے دعویداروں کے ذمہ ہے کہ وہ اپنے اس دعوی پر گواہ پیش کریں کہ مرحوم بھائی نے  ساڑھے چار  لاکھ کا اقرار کیا تھا،( متعین  رقم پر گواہ پیش کرنا ضروری ہے،محض اس بات پر گواہ  پیش کرنا کافی نہیں کہ اس نے کچھ رقم کا اقرار کیا تھا) اگر وہ گواہ پیش کردیتے ہیں تو اس گواہی کی بنیاد پر مرحوم بھائی کے بیٹوں کے ذمے ہو گاکہ وہ ترکہ میں سے دوسرے بھائیوں کو  ان کا ثابت شدہ حق  ادا کریں ،اور اگر مدعی کےپاس  اپنے دعوی پر شرعی گواہ نہ ہوں تو مدعی علیہ (مرحوم بھائی کے بیٹوں )پر قسم آئے گی ،وہ اس طرح قسم کھائیں گے کہ  ہمارے علم میں اس معاملہ میں ہمارے والد کے ذمے 90 ہزار روپے واجب ہوئے تھے،اس  سے زائد رقم ہمارے والد کے ذمے  واجب  نہیں ۔اگر  مدعی علیہ قسم کھانے سے انکار کردے تو مدعی کے حق میں دعوی  ثابت ہو جائے گا،مدعی پر قسم نہ آئے گی۔الهداية في شرح بداية المبتدي میں ہے:"قال: "فإن قال: لفلان علي شيء لزمه أن يبين ما له قيمة لأنه أخبر عن الوجوب في ذمته، وما لا قيمة له لا يجب فيها"، فإذا بين غير ذلك يكون رجوعا.قال: "والقول قوله مع يمينه إن ادعى المقر له أكثر من ذلك" لأنه هو المنكر فيه "وكذا إذا قال لفلان علي حق" لما بينا، وكذا لو قال: غصبت منه شيئا ويجب أن يبين ما هو مال يجري فيه التمانع تعويلا على العادة. "(کتاب الاقرار،ج:3،ص:178،ط: دار الاحیاء)فقط واللہ اعلم

Reference: Sunan an-Nasa'i 1893 In-book reference : Book 21, Hadith 76 English translation : Vol. 3, Book 21, Hadith 1894: حوالہ

عنوان: شوہر مہر معاف کرنے کا دعوی کرے اور عورت انکار کرے توکس کا قول معتبرہوگا؟
سوال: ایک عورت نے اپنے شوہر پر دعوی کیا کہ اس نے مہر ادا نہیں کیا ہے جبکہ شوہر دعوی کرتاہے کہ بیوی نے شب زفاف میں جماع کی خوشی میں مہر معاف کیا ہے ۔ اب پوچھنا یہ ہے کہ صورت مسئولہ میں مدعی اور مدعی علیہ کون ہے اور کس کا قول معتبر ہوگا؟
جواب: صورت مسئولہ میں مرد مدعی ہے اور عورت مدعی علیہا ہے،لہذا   اگر عورت معاف کرنے سے انکار کرتی ہو اور شوہر کے پاس معاف کرنے پر دو شرعی گواہ یا کوئی مستند تحریری ثبوت ہو تو  مہر معاف ہوکر اس کی ادائیگی لازم نہیں ہوگی ،اور اگر عورت مہر معاف کرنے سے انکار کرتی ہو اور شوہر کے پاس معاف کرنے پر دو شرعی گواہ یا کوئی معتبر ثبوت نہ ہو تو شوہر پر مہر ادا کرنا لازم ہوگا۔بدائع الصنائع میں ہے:"وأما بيان ما يسقط به ‌كل ‌المهر، فالمهر كله يسقط بأسباب أربعة۔۔۔ومنها: الإبراء عن ‌كل ‌المهر قبل الدخول وبعده إذا كان المهر دينا؛ لأن الإبراء إسقاط، والإسقاط ممن هو من أهل الإسقاط في محل قابل للسقوط يوجب السقوط۔۔۔ومنها: هبة كل المهر قبل القبض عيناً كان أو ديناً، وبعده إذا كان عيناً."(بدائع الصنائع: كتاب النكاح، فصل بيان ما يسقط به كل المهر (2/ 295)، ط. دار الكتب العلمية)فقط واللہ ٲعلم

عنوان: باپ کے منکرِ قتل ہونے کی صورت میں اس سے قسم لی جاۓ گی
سوال: باپ اپنے پچوں کا قاتل ہے،لیکن منکر ہے،کیا والیمین علی من انکر کی بنیاد پر باپ کو قسم دی جاسکتی ہے؟یعنی باپ کو اپنی اولاد کے قتل کے بدلے قصاصاً قتل تو نہیں کیا جاسکتا،لیکن کیا میراث کے احکام کی خاطر اسے قسم دی جاسکتی ہے؟کیوں کی قتل بھی حاجب عن المیراث ہے۔
جواب:
صورتِ مسئولہ میں اگر مدعیِ، باپ پر  اس کی اولاد  کے قتل کا دعوی کرتا ہے اور باپ قتل کا مُنکر ہے اور مدعی کے پاس اپنے دعویٰ کے ثبوت پر گواہ موجود نہیں ہیں، تو ایسی صورت میں باپ سے قسم لی جاۓ گی،اگر اُس نے  قتل نہ کرنے پر قسم کھالی تو وہ بری ہوجاۓ گا، نہ  اس پر قتل ثابت ہوگا اور نہ ہی وہ اپنی اولاد کی میراث سے محروم ہوگا،لیکن اگر اس نے قسم کھانے سے  انکار کردیا تو اسے قید نہیں کیا جاۓ گا،بلکہ اسے قسم کھانے پر مجبور کیا جاۓ گا ،اگروہ قسم کھالے کہ اس نے قتل نہیں کیاتواس صورت میں وہی حکم ہوگا جو ابھی مذکور ہوا ،اور  اگر اقرار کرلےتو  اگرچہ( نص" لا ‌يقاد ‌الوالد بالولد"کی صراحت کی وجہ سے) باپ سے اولاد کے قتل کا قصاص تو نہیں لیا جاۓ گا، لیکن قتلِ عمد کی صورت میں   اس پر  اولاد کے قتل کی وجہ سے صرف دیت لازم ہوگی  جو باپ کو ہی ادا کرنی ہوگی،اور قتل ِ خطاء کی صورت میں  باپ پر کفارہ  اور دیت دونوں لازم ہوں گے اور دیت عاقلہ ادا کریں گے،نیز باپ دونوں صورتوں (قتلِ عمد اور قتلِ خطاء)میں اولاد کی میراث سے محروم ہوگا۔بدائع الصنائع میں ہے:وفي التعزير يحلف كذا هذا ويجري ‌الاستحلاف في القصاص في النفس والطرف لأن القصاص خالص حق العبد."(كتاب الدعوى،‌‌ فصل في حجة المدعي والمدعى عليه، 226/6، ط: العلمیة)فتاوی عالمگیری میں ہے:"ومن ادعى قصاصا على غيره فجحده استحلف بالإجماع كذا في الهداية فإن حلف فإنه يبرأ كذا في السراج الوهاج ثم إن نكل عن اليمين فيما دون النفس يلزمه القصاص وإن نكل في النفس حبس حتى يقر أو يحلف وهذا عند أبي حنيفة - رحمه الله تعالى - وقال أبو يوسف ومحمد - رحمهما الله تعالى -: يلزمه الأرش فيهما كذا في الهداية."(الباب الثالث في اليمين، الفصل الأول في الاستحلاف والنكول، 16/4، ط:رشيدية)ہدایہ میں ہے:"قال: "ومن ‌ادعى ‌قصاصا على غيره فجحده استحلف" بالإجماع "ثم إن نكل عن اليمين فيما دون النفس يلزمه القصاص، وإن نكل في النفس حبس حتى يحلف أو يقر" وهذا عند أبي حنيفة رحمه الله، وقالا: لزمه الأرش فيهما لأن النكول إقرار فيه شبهة عندهما فلا يثبت به القصاص ويجب به المال، خصوصا إذا كان امتناع القصاص لمعنى من جهة من عليه، كما إذا أقر بالخطأ والولي يدعي العمد. ولأبي حنيفة رحمه الله أن الأطراف يسلك بها مسلك الأموال فيجري فيها البذل، بخلاف الأنفس فإنه لو قال اقطع يدي فقطعها لا يجب الضمان، وهذا إعمال للبذل إلا أنه لا يباح لعدم الفائدة، وهذا البذل مفيد لاندفاع الخصومة به فصار كقطع اليد للآكلة وقلع السن للوجع، وإذا امتنع القصاص في النفس واليمين حق مستحق يحبس به كما في القسامة."(كتاب الدعوی،باب اليمين ،157/3،دار إحياء التراث)اللباب فی شرح الكتاب ميں ہے:"(ومن ‌ادعى ‌قصاصاً على غيره فجحده) المدعى عليه (استحلف) إجماعاً، لأنه منكر (فإن نكل عن اليمين فيما دون النفس لزمه القصاص، وإن نكل في النفس حبس حتى يقرأ أو يحلف) وهذا عند أبي حنيفة؛ لأن النكول عنده بذلٌ معنى، والأطراف ملحقة بالأموال، فيجري فيها البذل، ولهذا تستباح بالإباحة كقلع السن عند وجعه وقطع الطرف عند وقوع الآكلة، بخلاف النفس، فإن أمرها أعظم، ولا تستباح بحال، ولهذا لو قال له "اقتلني" فقتله تجب الدية (وقالا: يلزمه الأرش فيهما) ؛ لأن النكول عندهما إقرار فيه شبهة، فلا يثبت به القصاص، ويثبت به الأرش، قال في التصحيح: وعلى قول الإمام مشى المصححون."(كتاب الدعوی،37/4،ط:العلمية)مبسوطِ سرخسي ميں هے:"وفي دعوى القصاص يستحلف لا للقضاء بالنكول بل لتعظيم حرمة النفوس ... ولهذا قال أبو حنيفة رحمه الله إذا امتنع عن اليمين في دعوى النفس حبس حتى يحلف أو يقر، وفيما دون النفس يستحلف للقضاء بالنكول."(كتاب الشهادات،باب الاستحلاف،138/15،16،ط:دار الکتب العلمیة)وفیہ ایضاً:"‌ولا ‌قصاص ‌على الأبوين، والأجداد، والجدات من قبل الآباء، والأمهات عندنا، وقال مالك إن رمى الأب ولده بسيف أو سكين فقتله فلا قصاص عليه... وحجتنا في ذلك قوله: عليه السلام «لا يقاد الوالد بولده ولا السيد بعبده» وقضى عمر بن الخطاب رضي الله عنه في من قتل ابنه عمدا بالدية في ماله، ومنهم من استدل بقوله - عليه السلام - «أنت ومالك لأبيك» فظاهر هذه الإضافة يوجب كون الولد مملوكا لأبيه ثم حقيقة الملك تمنع وجوب القصاص كالمولى إذا قتل عبده فكذلك شبهة الملك باعتبار الظاهر ... ثم على الآباء، والأجداد الدية بقتل الإبن عمدا في أموالهم في ثلاث سنين...وإن كان الوالد قتل ولده خطأ فالدية على عاقلته، وعليه الكفارة في الخطأ، ولا كفارة عليه في العمد عندنا؛ لأن فعله محظور محض كفعل الأجنبي والمحظور المحض لا يصلح سببا لإيجاب الكفارة عندنا."(كتاب الديات،109،10،11،12/25/26،ط:دار الكتب العلمية)العقود الدریۃ میں ہے:"(سئل) هل يحبس الوالد في دين ولده أم لا؟(الجواب) : لا يحبس والد في دين ولده كما صرح به في الملتقى وغيره من الكتب المعتبرة ونكر الوالد ليدخل جميع الأصول فلا يحبس أصل في دين فرعه؛ لأنه لا يستحق العقوبة بسبب ولده وكذا لا قصاص عليه بقتله ولا بقتل مورثه ولا يحد بقذفه ولا بقذف أمه الميتة كما في البحر من الحبس وقال في محيط السرخسي من آخر كتاب أدب القضاء لا يحبس أحد الأبوين والجدين والجدتين إلا في النفقة لولدهما لقوله تعالى {وصاحبهما في الدنيا معروفا} [لقمان: 15] وليس الحبس من المعروف ولأن في الحبس نوع عقوبة تجب ابتداء للولد ولا يجوز أن يعاقب ابتداء بتفويت حق على الولد كالقصاص اهـ."(كتاب القضاء،‌‌باب الحبس،مسائل شتى،307/1،ط:دارالمعرفة)فتاوی شامی میں ہے:"(وكفارتهما) أي الخطأ وشبه العمد (عتق قن مؤمن فإن عجز عنه صام شهرين ولاء ولا إطعام فيهما) إذ لم يرد به النص والمقادير توقيفية."(كتاب الديات، 574/6، ط: سعيد)فقط واللہ أعلم

Reference: Riyad as-Salihin 49 In-book reference : Introduction, Hadith 49: حوالہ

Reference: Reference: Surah Luqman, Ayah 15 | : سورۃ لقمان، آیت نمبر 15 حوالہ

عنوان: سو سال بعد زمین پر ملکیت کا دعویٰ کرنے سے دعویٰ سننے کا حکم
سوال: ایک بنجر زمین ہمارے دادا کو قبیلے کی طرف بطورِ اعزاز و انعام ملی تھی جس کو ہم نے دادا کے زمانے سیراب کیا پانی  کے لیے،  نہریں بنوائی اور تب سے اب تک یعنی قریبا کوئی (100) سال سے اوپر کا عرصہ ہوا ہے اس زمین کے کلی مالک و متصرف رہے ہیں بغیر کسی شرکت کے ، اب ہمارے والد کا چچا زاد بھائی سو سال سے زائد عرصہ کے بعد اس زمین پہ اپنی ملکیت کا دعوی کر رہا ہے اور کہتا ہے میرے ساتھ شریعت کرو، پوچھنا یہ ہے کیا سو سال بعد کوئی کسی زمین پہ دعوی کر کے اس کو شرعی علماء کی کمیٹی بیٹھ کر اس دعوی کو سن سکتی ہےعندالشرع؟ واضح رہے تب سے اب تک اس زمین پہ اس کا دعوی کرنے کیلئے کوئی بھی امر مانع نہیں تھا۔ راہ نمائی فرمائیں۔
جواب:
واضح رہے کہ  کسی بھی  چیز پر عرصہ دراز تک قبضہ کرنے سے  اصل مالک کی ملکیت اس چیز   سے ختم نہیں ہوتی  ہے ،  بلکہ وہ اصل مالک کی ملکیت میں باقی رہتی ہے،لیکن چوں کہ زمانہ خیر کا نہیں رہا ،شر و فساد کا دور ہے، حیلہ سازی اور فریب کاری عام ہے،غلط طریقے اور ناجائز بہانے سے مدت دراز کے بعد ناجائز دعوے پیش کیے جانے کا قوی اندیشہ ہے، اس لیے فقہاء متاخرین نے شرعی اجتہاد کی رو سے وقت کی ضرورت کے تحت شرعی عذر کے بغیرپندرہ سال کے  بعد  پیش آنے والے مقدمات عام عدالتوں کے لیے   اورتیس سال یا تینتیس سال یا چھتیس سال (علی مختلف الاقوال )کے بعد پیش آنے والے مقدمات حاکم وقت یااس کی طرف سے متعینہ خصوصی عدالت کے لیے ناقابل سماعت قرار دیے ہیں ؛اس لیے اگر کوئی شخص  بغیر کسی شرعی عذر کے تیس سال /تینتیس سال /چھتیس سال    کے بعد دعوی کرتا ہے تو اس کی سماعت کا اختیار نہ    حاکم وقت اور اس کی طرف سے متعینہ خصوصی عدالتوں کو   ہے اور نہ ہی عام عدالتوں اور مروّج شرعی علماء کمیٹی کو ۔البتہ   اگر کسی   معقول اور شرعی عذر کی بناء پر پندرہ سال /تیس سال / تینتیس سال / چھتیس سال کے اندر  اپنے دعوی کو عدالت میں پیش نہ کر سکا تو کسی مدت کی تعیین کے  بغیر حاکم ِوقت اور   ہر عام و خاص عدالت کو  اس کے مقدمہ کی سماعت اختیار ہے ۔لہذا صورتِ مسئولہ میں اگر واقعۃً مذکورہ چچا زاد بھائیوں نے بغیر کسی شرعی عذر کے  (100) سال کے  بعد دعوی کیا ہے کہ مذکورہ زمین ان کی ہےتو ان کا یہ دعوی    قابلِ سماعت نہیں ہے  ۔فتاوی شامی میں ہے:"فلا ينافي ما في الأشباه وغيرها من أن الحق لا يسقط بتقادم الزمان اهـ".(کتاب القضاء ،ج:5، ص:420، ط:سعید)وفیہ ایضاً:"القضاء مظهر لا مثبت ويتخصص بزمان ومكان وخصومة حتى لو أمر السلطان بعد سماع الدعوى بعد خمسة عشر سنة فسمعها لم ينفذ.قلت: فلا تسمع الآن بعدها إلا بأمر إلا في الوقف والإرث ووجود عذر شرعي وبه أفتى المفتي أبو السعود فليحفظ".(کتاب القضاء ،ج:5،ص:420،ط:سعید)فتاوی شامی میں ہے:"يجب على السلطان الذي نهى قضاته عن سماع الدعوى بعد هذه المدة أن يسمعها بنفسه، أو يأمر بسماعها، كي لا يضيع حق المدعي".(کتاب القضاء ، ج:5، ص:420، ط:سعید)وفیہ ایضاً:"وفي جامع الفتوى عن فتاوى العتابي قال المتأخرون من أهل الفتوى: لا تسمع الدعوى بعد ست وثلاثين سنة إلا أن يكون المدعي غائبا أو صبيا أو مجنونا وليس لهما ولي أو المدعى عليه أميرا جائرا اهـ. ونقل ط عن الخلاصة لا تسمع بعد ثلاثين سنة اهـ. ثم لا يخفى أن هذا ليس مبنيا على المنع السلطاني بل هو منع من الفقهاء فلا تسمع الدعوى بعده وإن أمر السلطان بسماعها".(کتاب القضاء، ج:5، ص:420، ط:سعید)فقط واللہ اعلم

Reference: Riyad as-Salihin 973 In-book reference : Book 7, Hadith 18: حوالہ

عنوان: مدعی علیہ کے بجاۓ مدعی سے قسم لے کر کیے جانے فیصلے کا حکم
سوال: ہمارے گاؤں میں ہماری قوم کی ایک زمین تھی،جس کو ہمارے دادا نے قیمتاً خریدا تھا،بعد میں بنگاخیل نامی قوم نے ہماری اس زمین پر یہ دعوی کیا کہ "یہ زمین ہماری ہے" اس پر گاؤں کے جرگے والوں نے  ہم  سےقسمیں کھانے کا کہا ،اور ہم نے چار قسمیں کھالیں،جس کے بدلے میں ہمیں ہماری زمین واپس مل گئی،پھر کئی سال بعد انہی لوگوں نے دوبارہ ہماری زمین پر اپنی ملکیت کا دعوی کیا،اور ان کے پاس اپنے دعوے کے ثبوت پر کسی قسم کے کوئی گواہ  وغیرہ نہیں تھے،جس پر جرگے والوں نے اس طرح فیصلہ کیاکہ ان لوگوں سے اپنے دعوے کے اثبات پر قسمیں کھانے کا کہا،جس پر ان میں سے پچاس آدمیوں نے یہ قسم کھائی کہ مذکورہ زمین ان کی ملکیت ہے،اس طرح ہماری  زمین ان لوگوں کو دے دی گئی، اور جرگے کے اس فیصلے کو ہماری قوم نے قبول کرلیااور آج تک اس پر قائم ہے،کیوں کہ جرگے کے فیصلے کو قبول کرنا ضروری ہوتا ہے،نیز یہ بھی واضح رہے کہ جرگے کا فیصلہ قومی رسم و رواج کی بناء پر کیا جاتا ہے،چاہے وہ رسم و رواج شریعت کے موافق ہو ں یا نہ ہوں۔اب سوال یہ  ہے کہ کیا فریقِ مخالف کا قسم کھانا اور اس کی بنیاد پر زمین کا ان کے حق میں فیصلہ کیا جانا درست ہے؟
جواب: قانونِ شریعت  یہ ہے کہ جب مدعی کسی   شخص پر کوئی دعوی کرے،اور مدعا علیہ مدعی کے دعوے کا انکار کردے، تو مدعی  پر لازم ہے کہ  وہ اپنے دعوے کوگواہوں سے ثابت کرے اور جب گواہ موجود نہ ہونے کی وجہ سے وہ اپنا دعوی ثابت نہ کرسکے ، اور مدعا علیہ سے دعوی کے انکار پر حلف (قسم) لیناچاہے، تو مدعا علیہ پر حلف لازم ہے ، اگر مدعا علیہ انکارِ دعویٰ میں سچا ہے، تو قسم کھالے اور جب وہ قسم اٹھالے گا  ،تو مدعیِ کا دعویٰ ساقط ہوجائے گا اور اگر قسم نہیں اٹھائے گا تو دعویٰ ساقط نہ ہوگا،اور بہر صورت قسم مدعی علیہ ہی کے ذمے لازم ہوگی۔ مذکورہ تفصیل کے بعدصورت مسئولہ میں   آپ کی زمین پر پہلی مرتبہ بنگا خیل نامی قوم کے دعوے کی صورت میں کیا جانے فیصلہ شرعاً درست تھا، لیکن  دوسری مرتبہ بنگا خیل نامی قوم کے دعوے کی صورت میں  جرگے کی جانب سے مدعی (بنگ خیل  قوم)سے ہی قسم لے کر اس کے مطابق فیصلہ کردینا شرعی اعتبار سے غلط ہے،اس لیے کہ شرعاً قسم مدعیٰ علیہ سے لی جاتی ہے، جب کہ مدعی  کے ذمے اپنے دعوے کے ثبوت  پر گواہ  پیش کرنا ہوتا ہے،لہٰذا  جرگے کا فیصلہ غلط ہے ،اور جرگے والوں پر لازم ہے کہ مذکورہ زمین آپ  لوگوں کو  واپس  دلائیں۔درر الحکام میں ہے:"(ولا ترد اليمين على المدعي وإن نكل خصمه) وعند الشافعي إذا لم يكن للمدعي بينة أصلا وحلف القاضي المدعى عليه فنكل ترد اليمين على المدعي فإن حلف قضي به وإلا انقطعت المنازعة بينهما لأن الظاهر صار شاهدا للمدعي بنكوله فيعتبر يمينه كالمدعى عليه وكذا إذا أقام المدعي شاهدا واحدا وعجز عن إقامة شاهد آخر فإنه ترد اليمين عليه فإن حلف قضي له بما ادعى وإن نكل لا يقضى له بشيء لأنه صلى الله عليه وسلم قضى بشاهد ويمين وعندنا يستحلف المدعى عليه فقط ويقضي عليه بالنكول لقوله صلى الله عليه وسلم «‌البينة ‌على ‌المدعي واليمين على من أنكر» ومطلق التقسيم يقتضي انتفاء مشاركة كل واحد منهما عن قسم صاحبه فيدل على أن جنس الأيمان في جانب المدعى عليه ولا يمين في جانب المدعي إذ اللام في اليمين للاستغراق فمن جعل الأيمان حجة للمدعي فقد خالف النص وحديث الشاهد واليمين غريب وما رويناه مشهور تلقته الأمة بالقبول حتى صار في حيز التواتر فلا يعارضه على أن يحيى بن معين قد رده كذا في الكافي."(‌‌كتاب الدعوى،أركان الدعوی،333/2،ط:دار إحياء الكتب العربية)فقط والله أعلم

عنوان: چھتیس سال بعد دعوی قابلِ سماع نہیں
سوال: ہمارے دادا کے بھائیوں میں زمین تقسیم ہوئی ،اس کے بعد  1962 میں ہمارے دادا نے اپنی بعض اولاد کو وہ زمین ہبہ کردی ،جس کے کاغذات بھی موجود ہیں،اس کے بعد  سے  زمینیں انہی اولاد کے قبضے میں ہے اور وہ اس میں تصرف بھی کرتے رہے،خرید و فروخت بھی کرتے رہے ،لیکن اب 2023 میں دیگر اولاد  دعوی  کر رہی ہیں کہ دادا نے ہبہ نہیں کیا تھا اور اس میں میراث جاری ہونی چاہیے۔کیا 60 سال  بعد یہ دعوی قبول کیا جائےگا؟وضاحت:دعوی اس بنیاد پر کر رہے ہیں کہ جب دادا نے اپنی بعض اولاد کو ہبہ کیا تھا ،جس پر  ہبہ کے کاغذات بھی موجود ہیں، لیکن  اس کے بعد دادا کے بھائیوں میں تقسیم کے متعلق  یہ اشکال پیدا ہوا کہ بعض  بھائیوں کوآباد زمینیں ملی ہیں   اور بعض  کو غیر آباد ،جس کی وجہ سے داد ا کے بھائیوں نے آپس میں زمینوں میں تبادلہ کیا جس کے سبب ہمارے دادا کے ہبہ کاغذات میں اور زمینوں کی حدود  میں  فرق آ گیا ،لیکن اس کے بعد سے کئی سالوں سے زمینیں ہمارے ہی قبضے میں ہیں ۔
جواب:
واضح رہے کہ  بغیر شرعی عذر کے چھتیس سال تک  دعوی چھوڑنے کے بعد اگر کوئی دعوی کرے تو اس کا دعوی شرعاً نہیں سنا جاجائے گا،لہذا صورتِ مسئولہ میں اگر واقعی مذکورہ زمینیں سائل کے دادا نے  اپنے بچوں میں ہبہ کی تھی اور مالکانہ حقوق کے ساتھ ان کے قبضے میں بھی دے دی تھیں  اور ساٹھ سال سے وہ اس زمین  پر قابض ہیں اور تصرف بھی کرتے آئے ہیں تو مذکورہ زمینیں اب انہی ورثاء کی ہوں گی، ان  زمینوں پر دیگر ورثاء کا میراث کا دعوی معتبر نہیں ہوگا۔رد المحتار میں ہے:"وفي جامع الفتوى عن فتاوى العتابي قال المتأخرون من أهل الفتوى: لا تسمع الدعوى بعد ست وثلاثين سنة إلا أن يكون المدعي غائبا أو صبيا أو مجنونا وليس لهما ولي أو المدعى عليه أميرا جائرا اهـ. ونقل ط عن الخلاصة لا تسمع بعد ثلاثين سنة اهـ. ثم لا يخفى أن هذا ليس مبنيا على المنع السلطاني بل هو منع من الفقهاء فلا تسمع الدعوى بعده وإن أمر السلطان بسماعها."(كتاب القضاء، ج:5، ص:422، ط:سعيد)البحرا لرائق میں ہے:"قال ابن الغرس: وفي المبسوط رجل ‌ترك ‌الدعوى ثلاثة وثلاثين سنة، ولم يكن له مانع من الدعوى ثم ادعى لم تسمع دعواه؛ لأن ‌ترك ‌الدعوى مع التمكن يدل على عدم الحق ظاهرا."(كتاب الدعوى ،باب التحالف ،فصل يعني في دفع الدعوى ،ج:7،ص:228،ط:دارالكتاب الاسلامي )فقط واللہ اعلم

Reference: Special Virtues of the Qur'an's Chapters and Verses 9: حوالہ

عنوان: آل جعفر و آل حارث کے مصداق کون ہیں؟
سوال: اس دور میں میں آل جعفر اور آل حارث ہیں؟ اگر ہیں تو ان کی نشان دہی کریں۔
جواب: آل حارث:حارث بن عبد المطلب حضرت محمد صلی اللہ علیہ و آلہ وسلم کے چچا تھے،  حضرت حمزہ بن عبد المطلب، ابو طالب بن عبد المطلب، عبداللہ بن عبد المطلب اور عباس بن عبد المطلب کے بھائی تھے اور یہ  سب سے بڑے تھے،  ان ہی کے نام پر عبد المطلب کی کنیت ابو الحارث تھی یہ عبد المطلب کی حیات میں ہی فوت ہو گئے، انہی کی اولاد کو آل حارث کہا جاتا ہے۔آل جعفر:جعفر نام،والدکا نام عبدالمناف (ابوطالب) ،  آنحضرت ﷺ کے چچازاد بھائی اورحضرت علی کرم اللہ وجہہ کے سگے بھائی تھے،اورعمر میں حضرت علی کرم اللہ وجہہ سے تقریبا دس سال بڑے تھے، انہی کی اولاد کو آل جعفرکہا جاتاہے۔معتبر حوالوں سے معلوم ہوتا ہے کہ حارث اور حضرت جعفر(رضی اللہ عنہ)کی اولادتھی، باقی اس دور میں آل جعفر اور آل حارث ہیں یا نہیں؟اگر ہیں توان کی نشان دہی  کرنا ،  تو اس کا تعلق شجرہ نسب سے ہے جس کے پاس قابل اعتبار ذرائع سے شجرہ نسب موجود ہے تو اس کو آل حارث یا آل جعفر میں شمار کیا جاسکتا ہے وگرنہ نہیں۔الأثمار الجنية في أسماء الحنفيةمیں ہے:"قال علي بن صالح: كان لعبد المطلب عشرة من الولد وكل واحد منهم يأكل جذعة وهم: الحارث، والزبير، والمغيرة، وضرار، والمقوم، وأبو لهب واسمه عبد الغرى، وقثم، وأبو طالب، وحمزة، والعباس وهو أصغرهم قال ابن سعد: والعقب من بني عبد المطلب للعباس، وأبي طالب، والحارث، وأبي لهب، وقد كان لحمزة، والمقوم، والمغيرة بني عبد المطلب أولاد لأصلابهم، فهلكوا، والباقون لم يعقبوا، والحارث كان أكبر عمومة النبي (صلى الله عليه وسلم)، ولم يدرك الأسلام، وأسلم من أولاده أربعة. نوفل-وربيعة وأبو سفيان وعبد الله ونوفل أسن إخوته، وأسن من سائر بني هاشم، وأبو طالب له من الولد طالب مات كافرا، وعقيل، وجعفر، وعلي، وأم هانئ. لهم صحبة، وطالب أسنهم، أسن من عقيل بعشر سنين، وعقيل أسن من جعفر بعشر سنين، وجعفر أسن من علي بعشر سنين."(كتاب الجامع، فائدة، ج:٢، ص:٧٧١، ط:مركز البحوث والدراسات الإسلامية العراق)رحمۃ للعالمین میں ہے:"‌‌أبو طالب عم النبي صلى الله عليه وسلم اسمه الحقيقي عبد مناف غلبت كنيته على اسمه."(ص:327، ط:دار السلام للنشر والتوزيع الرياض، ترجمه من الأردية إلى العربية: د. سمير عبد الحميد إبراهيم)فقط ولله أعلم

عنوان: قرض كا اقرار كرنے كا حكم
سوال: میرے ذمے ایک دوست کی کچھ رقم ہے جو اس کو معلوم نہیں اب اس کو یہ رقم تحفوں کی مد میں  یا اس کے بچوں کو کپڑے وغیرہ تحفے کی طور پر دےکر ادا کی جا سکتی ہے ؟
جواب: صورتِ مسئولہ میں سائل کے ذمے میں  اپنے دوست کی جو رقم ہے ،وہ تحفہ وغیرہ کسی نام سے بھی واپس کرنا جائز ہے ،البتہ  اس کے بچوں کو کپڑے وغیرہ تحفے کے طور پر دینے سے حق ادا نہیں ہو گا۔البحر الرائق میں ہے :"الهبة: هي لغة التفضل على الغير بما ينفعه ولو غير مال واصطلاحا ما أشار إليه المصنف (قوله هي تمليك العين بلا عوض)."(كتاب الهبة،ج :7،ص :284،ط :دارالكتب العلمية)الموسوعه الفقهيه  ميں هے  :"‌دفع ‌مال إرفاقا لمن ينتفع به ويرد بدله."(باب توقيت القرض،ج 2،ص:25،ط :دارالسلاسل)فتاوی شامی میں ہے :"(قوله: وليس) أي ‌النسيان ‌عذرا في حقوق العباد أي من حيث ترتب الحكم على فعله فلو أكل الوديعة ناسيا ضمنها أما من حيث المؤاخذة في الآخرة فهو عذر مسقط للإثم كما في حقوقه تعالى."(کتاب الصوم ،باب مایفسد بہ الصوم ومالایفسد،ج:2،ص:395،ط:سعید)وایضاً  :"فإن الديون تقضى بأمثالها فيثبت للمديون بذمة الدائن مثل ما للدائن بذمته فيلتقيان قصاصًا."(كتاب الشركة، مطلب في قبول قوله دفعت المال بعد موت الشريك أو الموكل،ج:4،ص:320،ط: سعید)وفيه أيضاً:"(وجاز) (التصرف في الثمن) بهبة أو بيع أو غيرهما لو عينا أي مشارا إليه ولو دينا فالتصرف فيه تمليك ممن عليه الدين ولو بعوض ولا يجوز من غيره ابن مالك (قبل قبضه) سواء (تعين بالتعيين).(کتاب البیوع، مطلب في بيان الثمن والمبيع والدين، ج: 5، ص: 152، ط: سعيد)وفيه أيضاً:"(و) فيها (القرض لا يتعلق بالجائز من الشروط فالفاسد منها لا يبطله ولكنه يلغو شرط رد شيء آخر."(كتاب البيوع، فصل في القرض، ج: 5، ص: 165، ط: سعيد)العقود الدرية في تنقيح الفتاوی الحامدیة   میں ہے:"(سئل) في رجل استقرض من آخر مبلغاً من الدراهم و تصرف بها ثم غلا سعرها فهل عليه رد مثلها؟(الجواب) : نعم و لاينظر إلى غلاء الدراهم و رخصها كما صرح به في المنح في فصل القرض مستمداً من مجمع الفتاوى".(كتاب البيوع،باب القرض،ج:1،ص:279،ط: دار المعرفة)فقط والله أعلم

عنوان: مسجد کی زمین کے انتقال پر جھگڑا ہوجائے  تو کیا حکم ہے؟
سوال: کسی مسجد پر جھگڑا ہو جائے اور جھگڑا  بھی مسجد کی زمین کے انتقال کی بنا پر  ہو،اور دونوں فریق دیوبندی بھی ہوں، تو اسوقت کیا کرنا چاہیے؟
جواب: صورت مسئولہ میں ایسے اختلاف کی صورت میں فریقین کو چاہیئے کہ اس مسئلہ کے شرعی حل اور فیصلہ کے لیے قریبی  کسی مستند مفتی / عالم دین کے پاس جاکر انہیں حکم/ فیصل بنا ئیں ،بعد ازاں حسب ضابطہ شرعی وہ جو فیصلہ کریں اس کے مطابق عمل کریں ۔شرح مختصر الطحاوی میں ہے:"حديث ابن عباس رضي الله عنهما عن النبي عليه الصلاة والسلام: "لو أعطي الناس بدعاويهم، لادعى ناس دماء ناس وأموالهم، ولكن ‌البينة ‌على ‌المدعى، واليمين على المدعى عليه."(كتاب ادب القاضي،ج:8،ص:80،ط:دار السراج)فتاوی عالمگیریہ میں ہے:"ويصح التحكيم فيما يملكان فعل ذلك بأنفسهما وهو حقوق العباد ولا يصح فيما لا يملكان فعل ذلك بأنفسهما، وهو حقوق الله تعالى حتى يجوز التحكيم في الأموال والطلاق والعتاق والنكاح والقصاص وتضمين السرقة."(كتاب ادب القاظي ،ج:3،ص397، ط:دار الفکر بیروت)فقط واللہ اعلم

عنوان: قدوری کی کتاب الدعوی میں ’’لا یستحلف فی النکاح ۔۔۔الخ‘‘ عبارت کی تشریح
سوال: ۱۔ قدوری کی  کتاب الدعویٰ میں امام ابو حنیفہ رحمہ اللہ تعالیٰ کے نزدیک (نکاح، رجوع، فئی فی الایلاء، رق،استدلال، نسب، ولاء) مسائل میں نکول کو بذل پر محمول کرنے کی وجہ اور اصول کیا ہے؟۲۔ نیز بذل پر حمل انہیں مسائل کے ساتھ خاص ہونے کی وجہ کیا ہے؟۳۔ نیز اس بذل پر حمل کے بعد فیصلہ کیا ہوگا؟
جواب:
واضح ہو کہ جب عام مقدمات میں مدعی  قاضی کے سامنے بینہ پیش نہیں کر پاتا  تو مدعی علیہ سے مدعی کے دعوی کے منکر ہونے کی وجہ سے قسم لی جاتی ہے، اور اگر مدعی علیہ قسم کھانے سے انکار کر دے تو اسے ’نکول‘ کہا جاتا ہے۔ صاحبین کے نزدیگ یہ نکول مدعی کے دعوی کے اقرار کے معنی میں ہے لہذا نکول کی وجہ سے قاضی مدعی کے دعوی کے مطابق فیصلہ دے دیتا ہے، جب کہ امام ابو حنیفہ کے نزدیگ یہ نکول بذل کے معنی میں ہے، بذل کا مطلب یہ ہے کہ مدعی علیہ مدعی کے دعوی کا انکار کرنے کے باوجود خود کو جھگڑے سے بچاتا ہوامدعی کے دعوی کے مطابق مدعابہ (حق) دینے کے لیے تیار ہوتا ہے، امام ابو حنیفہ کے نزدیک بھی ، بذل کی وجہ سے،  قاضی  مدعی کے دعوی کے مطابق فیصلہ کرتا ہے۔امام صاحب کے مسلک کے مطابق قسم کھانے اور نکول (بمعنی بذل)، دونوں کا مقصد خصومت (جھگڑے) کو ختم کرنا ہے اور جھگڑا ختم کرنے میں مدعی علیہ کے نکول کو اقرار قرار دینے سے اس کو جھوٹا قرار دینا لازم آتا ہے اس لیے کہ  مدعی علیہ پہلے مدعی کے دعوی کا انکار کر چکا ہوتا ہے، اب اگر نکول کو اقرار قرار دیا جائے تو اس کی وجہ سے وہ  اپنے ہی انکار کو جھٹلانے والا ہوکر جھوٹا ہوجائے گا لہذا نکول کو اقرار قرار دینے کی بجائے بذل قرار دیا جائے گا تاکہ اس کے دونوں قول، یعنی اس کا دعوی کا انکار اور قسم سے نکول، دونوں الگ الگ مقصد و معنی پر محمول ہوجائے اور یہ جھوٹا قرار نہ پائے، بلکہ نکول کی وجہ سے جھگڑے سے بچنے والا قرار پائے۔عام مقدمات میں امام ابو حنیفہ اور صاحبین کے نزدیک نکول کی وجہ سے قاضی مدعی کے حق میں فیصلہ دے گا تاہم جن مقدمات میں مدعی علیہ کی طرف سے نکول کے نتیجے میں اقرار یا بذل سے مدعی کا دعوی شرعی طور پر مفید نہ ہو، ان میں تینوں ائمہ کرام کے نزدیک  مدعی کے دعوی کے مطابق فیصلہ نہیں کیا جائے گا اور وہ حدود، قصاص اور لعان کے مقدمات ہیں، صاحبین کے نزدیک چونکہ نکول ایسا اقرار ہے جس میں شبہ ہے، لہذا شبہ کی وجہ سے مدعی کے دعوی پر فیصلہ نہیں کیا جائے گا،جب کہ امام ابو حنیفہ کے نزدیک مدعی علیہ کے بذل سے اس پر حد، قصاص یا لعان ثابت نہیں ہوسکتا۔ثمرۂ اختلاف ان مقدمات میں ظاہر ہوتا ہے جن میں نکول کو اقرار کے معنی میں لینا مدعی کے دعوی کے لیے مفید ہوتا ہے، لہذا قاضی مدعی کے حق میں فیصلہ دے دیتا ہے ،لیکن نکول کو بذل کے معنی میں لینے کے باوجود مدعی کا دعوی مفید نہیں ہوتا، لہذا نکول سے چوں کہ دعوی ثابت نہیں ہوتا، تو قاضی مدعی علیہ پر قسم ہی پیش نہیں کرتا اور مدعی کا دعوی ثابت نہ ہونے کی وجہ سے مدعی علیہ کے حق میں فیصلہ دیتا ہے۔ جن مقدمات میں یہ ثمرۂ اختلاف ظاہر ہوتا ہے،وہ یہ ہیں :۱)نکاح ہونے یا نہ ہونے میں فریقین کا اختلاف۲)طلاق کی عدت کے بعد عدت کے دوران رجوع میں فریقین کا اختلاف۳)ایلاء کی مدت کے بعد مدت کے دوران رجوع میں فریقین کا اختلاف۴) کسی مجہول النسب پرمدعی کا غلام ہونے میں فریقین کا اختلاف۵) باندی اور آقا کا باندی کے امِ ولد میں اختلاف، جب کہ باندی مدعیہ ہو۶) کسی مجہول النسب پر مدعی کا نسب ثابت کرنے میں فریقین کا اختلاف۷)  کسی غیر کے  آزاد شدہ غلام ہونے یا آزاد کرنے والا آقا ہونے میں فریقین کا اختلاف  ان کا ذکر امام قدوری نے اس عبارت میں کیا ہے جس کے متعلق سائل نے سوال کیا ہے :"ولا يستحلف في النكاح والرجعة والفيء في الإيلاء والرق والاستيلاد والنسب والولاء والحدود وقال أبو يوسف ومحمد: يستحلف في ذلك كله إلا في الحدود والقصاص."(مختصر القدوري ، كتاب الدعوى، ص214، دار الكتب العلمية)ان مسائل میں بذل سے مدعی کا دعوی شرعی طور پر ثابت نہیں ہوسکتا، لہذا قاضی مدعی کے دعوی کے مطابق فیصلہ نہیں کرے گا، مثلاً اگر ایک شخص عورت پر دعوی کرے کہ وہ اس کی بیوی ہے، اور عورت اس کا انکار کرے، پھر جب انکار کی وجہ سے عورت پر قسم پیش کی جائے تو وہ قسم کھانے سے منع کردے (یعنی نکول کردے) تو بذل کے اعتبار سے اس کا معنی ہوگا کہ عورت  نے گویا یوں کہا کہ ’میں اس شخص کے نکاح میں تو نہیں ہوں،  لیکن جھگڑا ختم کرنے کے لیے میں اس کی بیوی  بن جاتی ہوں‘ تو اس بذل سے مدعی کا دعویٔ نکاح مفید نہ ہوگا یعنی ان دونوں میں شرعی طور پر نکاح منعقد نہیں ہوگا۔ ضروری تفصیل کے بعد سائل کے سوالات کا جواب درج ذیل ہے:۱۔ صورتِ مسئولہ میں مذکورہ مسائل میں امام ابو حنیفہ کے نزدیک نکول کو بذل پر محمول نہیں کیا گیا (جیسا کہ سائل نے سمجھا ہے) ،بلکہ ان مسائل میں بذل مفید نہیں ہے، لہذا نکول مفید نہیں ہوگا اورنکول چوں کہ قسم پیش ہونے کے بعد ہوتا ہے، لہذا نکول مفید نہ ہونے کی وجہ سے مدعی علیہ سے ان مسائل میں قسم نہیں لی جائے گی، باقی نکول کو بذل پر محمول کرنے کی وجہ امام صاحب کے اصول پر یہ ہے کہ مدعی علیہ کے نکول کو اگر اقرار کے معنی میں لیا، تو وہ اپنے انکار میں جھوٹا ثابت ہوجائے گا اور اگر بذل کے معنی میں لیا تو وہ جھوٹا ثابت نہ ہوگا، لہذا ایسے معنی پر محمول کرنا زیادہ بہتر ہے جس سے اس کا جھوٹا ہونا لازم نہ آئے۔۲۔ بذل ان مسائل کے ساتھ خاص نہیں ہے، بلکہ ہر مسئلے میں ہے، تاہم ان مسائل میں مدعی علیہ سے قسم نہ لینا خاص ہے جس کی تفصیلی وجہ اوپر ذکر کر دی گئی۔۳۔ امام صاحب کے مسلک کے مطابق ان مسائل میں قاضی مدعی کے دعوی کے مطابق فیصلہ نہیں کرے گا، تاہم اس مسئلےمیں فتوی صاحبین کے قول پر ہے۔فتاوی شامی میں ہے:"(ولا تحليف في نكاح) أنكره هو أو هي (ورجعة) جحدها هو أو هي بعد عدة (وفيء إيلاء) أنكره أحدهما بعد المدة (واستيلاد) تدعيه الأمة، ولا يتأتى عكسه لثبوته بإقراره (ورق ونسب) بأن ادعى على مجهول أنه قنه أو ابنه وبالعكس (وولاء) عتاقة أو موالاة ادعاه الأعلى أو الأسفل (وحد ولعان) والفتوى على أنه يحلف المنكر (في الأشياء) السبعة، ومن عدها ستة ألحق أمومة الولد بالنسب أو الرق."(كتاب الدعوى، ج5، ص551 ط:سعید)فتح القدير میں ہے:"(ولأبي حنيفة أنه) أي النكول (بذل) وتفسير البذل عنده ترك المنازعة والإعراض عنها لا الهبة والتمليك."(كتاب الدعوى، باب اليمين، ج8، ص184، دار الفكر)بدائع الصنائع  میں ہے:"(ولأبي حنيفة) أن النكول يحتمل الإقرار لما قلتم ويحتمل البذل لأن العاقل الدين كما يتحرج عن اليمين الكاذبة يتحرج عن التغيير والطعن باليمين ببذل المدعي إلا أن حمله على البذل أولى لأنا لو جعلناه إقرارا لكذبناه لما فيه من الإنكار ولو جعلناه بذلا لم نكذبه لأنه يصير في التقدير كأنه قال ليس هذا لك ولكني لا أمنعك عنه ولا أنازعك فيه فيحصل المقصود من غير حاجة إلى التكذيب وإذا ثبت أن النكول بذل وهذه الأشياء لا تحتمل البذل فلا تحتمل النكول فلا تحتمل التحليف لأنه إنما يستحلف المدعي لينكل المدعى عليه فيقضي عليه فإذا لم يحتمل النكول لا يحتمل التحليف."(كتاب الدعوى، فصل في حجة المدعي والمدعى عليه، ج6، ص227، دار الكتب العلمية)فتح القدير میں ہے:"(والبذل لا يجري في هذه الأشياء) فإنه لو قالت مثلا لا نكاح بيني وبينك ولكني بذلت لك نفسي لم يصح بذلها؛ وكذا لو قال أنا حر الأصل ولكن هذا يؤذيني بالدعوى فبذلت له نفسي ليسترقني، أو قال أنا ابن فلان ولكن هذا يؤذيني بالدعوى فأبحت له أن يدعي نسبي لم يصح بذله."(كتاب الدعوى، باب اليمين، ج8، ص185، دار الفكر)و فیہ :"لأبي حنيفة - رحمه الله تعالى - أنه بذل لأن معه لا تبقى اليمين واجبة لحصول المقصود وإنزاله باذلا أولى كي لا يصير كاذبا في الإنكار والبذل لا يجري في هذه الأشياء. وفائدة الاستحلاف القضاء بالنكول فلا يستحلف."(كتاب الدعوى، باب اليمين، ج8، ص184، دار الفكر)و فیہ :" (ولأبي حنيفة أنه) أي النكول (بذل) وتفسير البذل عنده ترك المنازعة والإعراض عنها لا الهبة والتمليك، ولهذا قلنا: إن الرجل إذا ادعى نصف الدار شائعا فأنكر المدعى عليه يقضي فيه بالنكول، وهبة نصف الدار شائعا لا تصح، كذا في النهاية ومعراج الدراية نقلا عن الفوائد الظهيرية (لأن معه) أي مع البذل (لا تبقى اليمين واجبة لحصول المقصود به) أي لحصول المقصود من اليمين وهو قطع الخصومة بالبذل فيكون ذلك باعثا على ترك الإقدام على اليمين، هذا هو العلة المجوزة لكون النكول بذلا، وأما العلة المرجحة لكونه بذلا على كونه إقرارا فهي ما أشار إليه بقوله (وإنزاله باذلا أولى) أي من إنزاله مقرا (كي لا يصير كاذبا في الإنكار) أي في إنكاره السابق: يعني لو حملناه على الإقرار لكذبناه في إنكاره السابق، ولو جعلناه بذلا لقطعنا الخصومة بلا تكذيب، فكان هذا أولى صيانة للمسلم عن أن يظن به الكذب."(كتاب الدعوى، باب اليمين، ج8، ص184، دار الفكر)فقط والله أعلم

Reference: Riyad as-Salihin 1033 In-book reference : Book 8, Hadith 43: حوالہ

عنوان: ایک ہندو شخص کا یہ دعوی ہے کہ سولر لگانے سے سورج کو نقصان ہوتا ہے
سوال: انڈیا کے ایک غریب علاقے میں ایک شخص نے سولر لگایا ،ایک ہندو مذہبی شخصیت نے سولر کے ناجائز ہونے دعویٰ کرتے ہوئے کہا کہ یہ سولر سورج کھینچتا ہے  یا چوس لیتا ہے تو پھر عوام نے حملہ کر کےاس شخص کو   نقصان پہنچایا،تو  اب عقلی جواب درکار  ہے؟
جواب:
واضح رہے کہ سولر سسٹم لگانا جائز ہے ،اور اس سے فائدہ اٹھانے میں کوئی حرج نہیں ، یہ کہنا کہ سولر سسٹم سورج  کی روشنی کھینچتا ہے ،اور چوس لیتا ہے یہ بات درست نہیں ہے،کیوں کہ  سولر  سسٹم لگانے سے سورج کوکوئی  نقصان نہیں پہنچتا، سورج سے تو روشنی اور توانائی  نکل رہی ہے ،کائنات میں پھیل رہی ہے،سولر لگانے سے سورج سے نکلنے  والی  روشنی  اور توانائی محفوظ ہوکر انسان کےلئے قابل استعمال ہوجاتی ہے،اور اس سے دوسرے فوائد بھی حاصل ہوتے ہیں ،اور یہ  اللہ کی دی ہوئی نعمت سے فائدہ اٹھانا ہے،یہ ایسا ہی ہے جس طرح کہ پانی  سمندراور دریا  میں چلتا ہے اور ندی نالوں میں بہتا ہے تو  جب  اس پانی کو زمین کی کھیتی کے لیے استعمال کیا جاتا ہے  اوراس سے  زمینیں  آباد کی جاتی ہیں  تو اس سے سمندر اور دریا کو نقصان  نہیں پہنچتا،بلکہ یہ تو اللہ کی دی ہوئی نعمت کو کام میں لانا اور پانی کو ضائع ہونے سے بچانا اور اس سے فائدہ اٹھانا ہے ،اسی طرح سولر  سسٹم لگانے سے سورج کو کوئی نقصان نہیں پہنچتا ہے، بلکہ اس سے سورج کی روشنی محفوظ ہوجاتی ہے،اور اس روشنی سے لوگ فائدہ اٹھاتے ہیں۔لہذا مذکورہ شخص کا یہ کہنا کہ سولر سسٹم لگانے سے سورج کو نقصان  پہنچتا ہے ، سراسر غلط ہے اور بے بنیاد ہے۔تاہم یہ بات حکمت و تدبیر کے ساتھ بھی اس شخص کو  سمجھائی جاسکتی تھی، اس لیے حملہ  کرنا یا نقصان پہنچانا درست نہیں تھا۔قرآن کریم میں ہے:وَسَخَّرَ ‌لَكُمُ الَّيْلَ وَالنَّهَارَ وَالشَّمْسَ وَالْقَمَرَ وَالنُّجُومُ مُسَخَّرٰتٌ بِأَمْرِهٖ إِنَّ فِي ذٰلِكَ لَأٰيٰتٍ لِّقَوْمٍ يَعْقِلُوْنَ [سورة النحل : 12]ترجمہ: "اس نے تمہارے لیے رات اور دن اور سورج اور چاند کو (اپنا) مسخر (قدرت) بنایا ،اور ستارے بھی اس کے حکم سے مسخر ہیں ،بے شک اس میں (بھی) عقل مند لوگوں کے لیے چند دلیلیں (موجود ) ہیں ۔" (بیان القرآن)تفسیر ابن کثیر  ميں هے:"ينبه تعالى عباده على آياته العظام ومننه الجسام في تسخيره الليل والنهار يتعاقبان، والشمس والقمر يدوران، والنجوم الثوابت والسيارات في أرجاء السموات نورا وضياء ليهتدى بها في الظلمات، وكل منها يسير في فلكه الذي جعله الله تعالى فيه، يسير بحركة مقدرة لا يزيد عليها ولا ينقص عنها، والجميع تحت قهره وسلطانه وتسخيره وتقديره وتسهيله، كقوله: إن ربكم الله الذي خلق السماوات والأرض في ستة أيام ثم استوى على العرش يغشي الليل النهار يطلبه حثيثا والشمس والقمر والنجوم مسخرات بأمره ألا له الخلق والأمر تبارك الله رب العالمين [الأعراف: 54] ولهذا قال: إن في ذلك لآيات لقوم يعقلون أي لدلالات على قدرته تعالى الباهرة وسلطانه العظيم لقوم يعقلون عن الله ويفهمون حججه."(سورة النحل، ج: 4، ص: 482، ط: دار الكتب العلمية)قرآن کریم میں ہے:وَسَخَّرَ ‌لَكُمُ ٱلشَّمۡسَ وَٱلۡقَمَرَ دَآئِبَيۡنِۖ ‌وَسَخَّرَ ‌لَكُمُ ٱلَّيۡلَ وَٱلنَّهَارَ." سورة ابراهيم، الآية: 33ترجمہ: "اور تمہارے نفع کے واسطے سورج اور چاند کو (اپنی قدرت کا) مسخر بنایا۔"(بیان القرآن)وفيه أيضا:"وسخر لكم الشمس والقمر دائبين أي يسيران لا يفتران ليلا ولا نهارا لا الشمس ينبغي لها أن تدرك القمر ولا الليل سابق النهار وكل في فلك يسبحون (سورة يس: الآية:40) يغشي الليل النهار يطلبه حثيثا و الشمس والقمر والنجوم مسخرات بأمره ألا له الخلق والأمر تبارك الله رب العالمين (سورة الأعراف: الآية: 549) فالشمس والقمر يتعاقبان، والليل والنهار يتعارضان، فتارة يأخذ هذا من هذا فيطول، ثم يأخذ الآخر من هذا فيقصر يولج الليل في النهار ويولج النهار في الليل وسخر الشمس والقمر كل يجري لأجل مسمى (سورة فاطر: الآية: 13) ألا هو العزيز الغفار (سورة الزمر: الآية: 5)."(سورة ابراهيم، ج: 4، ص: 439، ط: دار الكتب العلمية)فقط واللہ اعلم

Reference: Reference: Surah Al-A'raf, Ayah 54 | : سورۃ الأعراف، آیت نمبر 54 حوالہ

عنوان: مرافق البلد سے کون سے حقوق مراد ہے؟
سوال: ہم دو نوں فریق (مدعی اور مدعی علیہ) کے درمیان زمینی تنازعہ چل رہا تھا، جس کے حل کے لیے فریقین نے ثالث مقرر کیا، ثالث نے فیصلہ صادر کرتے ہوا کہا کہ مدعی حقوق رہائش اور مرافق البلد کے حوالے سے مدعی علیہ کے ساتھ برابر کے حق دار ہے۔اب پوچھنا یہ ہے کہ مرافق البلد کے تحت جو حقوق آتے ہیں، اس کے بارے میں بتا دے۔
جواب: واضح رہےکہ مرافق البلدان تمام چیزوں کوکہاجاتاہیں،جن سےشہری ضروریات پوری ہوتی ہیں،جیسا کہ پانی ،بجلی،ذرائع نقل وحمل وغیرہ۔لہٰذا صورتِ مسئولہ میں مدعی مدعی علیہ کےساتھ شہر کےپانی،بجلی،راستوں،جنگلات،چارہ گاہ وغیرہ دیگر ان اشیاء میں شریک ہے،جن سےشہری ضروریات پوری کرنےمیں فائدہ اٹھایا جاتاہو۔المعجم الوسیط میں ہے:"المرفق: مايرتفق يه وينتفع ويستعان، ومنه مرافق المدينة: وهي ماينتفع به السكان عامة، كأجهزة النقل والشرب والإضاءة."(ص:408، مكتبة نعمانية)القاموس الوحید میں ہے:"المرفق: ہر وہ چیز جس سے مدد لی جائے، یا فائدہ اٹھایا جائے، یا ضرورت پوری ہوجائے، مرافق الحیاۃ:ضروریات ولوازم زندگی، مرافق المدینۃ: شہری ضروریات جیسے: پانی، بجلی، ذرائع نقل وحمل وغیرہ."(ص:652، ط:ادارہ اسلامیات)الفقہ الاسلامی وادلتہ میں ہے:"فأما الحقوق العامة: فمثل؛ تعطل ‌مرافق ‌البلد العامة من شِرْب وتهدم أسوار ومساجد، ومراعاة بني السبيل."(القسم الخامس: الفقه العام، الباب السادس :نظام الحكم في الإسلام، الفصل الثالث:السلطة القضائية في الإسلام، ج:8، ص:6266، ط:دار الفكر- سوريَّة- دمشق)وفیہ ایضاً:"مرافق ‌البلد العامة من مساجد وشوارع."(القسم الخامس:الفقه العام،الباب الأول: الحدود الشرعية، الأحكام الأصلية الأساسية، ج:7، ص:5296، ط:دار الفكر- سوريَّة - دمشق)وفیہ ایضاً:"أحكام الأراضي في داخل الدولة: الأراضي نوعان: أرض مملوكة وأرض مباحة والمباحة نوعان أيضاً: نوع هو من ‌مرافق ‌البلد للاحتطاب ورعي المواشي."(القسم الرابع:الملكية وتوابعها، الباب الثاني:توابع الملكية، الفصل الأول:أحكام الأراضي، ثانيا:أحكام الأراضي في داخل الدولة، ج:6، ص:4607، ط:دار الفكر - سوريَّة - دمشق)موسوعۃ الفقہ الاسلامی میں ہے:"تثبت الملكية فى حقوق الارتفاق بسبب من الأسباب الآتية:الشركة العامة - ولهذا كانت ‌مرافق ‌البلد العامة كطرقها وأنهارها ومصارفها."(حرف الهمزة، ارتفاق، أسباب ثبوت حقوق الإرتفاق، ج:4، ص:275، ط:وزارة الأوقاف والشؤون الإسلامية، مصر)فقط والله اعلم

عنوان: غیرکے فعل پر مدعی علیہ سے عدمِ علم پر قسم لی جائے گی
سوال: میری والده کی شادی کے موقع پر اُن کا مہر ایک ہزار روپے مقرر ہوا تھا ، پھر میرے دادا نے میرے نانا ( جو کہ میری والده کی طرف سے مہر پر قبضہ کرنے کے لیے وکیل تھے )کو کہا کہ میں ہزار روپے نہیں دے سکتا ہوں ، میں اس کے بدلے زمین دے دوں گا اور کچھ سامان دے دوں گا، تو میری والده کی اجازت سے میرے نانا اس پر راضی ہوگئے اور میرے دادانے میرے والد صاحب کی طرف سے میرے نانا کو میری والده کےمہر کے ایک ہزار کے عوض زمین اور کچھ سامان دے دیا ، اس وقت لوگوں نے بتایا کہ اس زمین کی قیمت 80 روپے ہے ، میری والده ایک ہزار روپے مہر کے عوض اس زمین اور کچھ سامان لینے پر راضی ہوگئیں ، پھر میری والده کی یہ زمین میرے نانانے  ان کی اجازت کے بغیر فروخت کی ، جس پر میرے دادا نے اُن سے کہا کہ یہ تو میری بہو کی زمین ہے ، لہذا اُن کی اجازت کے بغیر آپ اس کو فروخت نہیں کرسکتے ہیں ، چنانچہ میرے نانا میری والدہ کے پاس آئے اور ان سے کہا کہ آپ کی یہ زمین میں جس آدمی کے ہاتھ فروخت کر رہا ہوں یہ اس کی زمین کے قریب ہے اور اس کو اس کی ضرورت ہے ، آپ مجھے یہ زمین دے دیں تاکہ میں اس کو فروخت کروں اس آدمی پر اور اس کے بدلے  اتنی رقبہ کی زمین آپ میری زمین سے لے لیں ، میری والدہ اس پر راضی ہوگئیں، والد صاحب نے میری والدہ کو اس کی زمین کے بدلے میں اپنی ذاتی  زمین میں اتنى رقبہ کی زمین متعین کرکےدکھائی کہ یہ زمین آپ  اپنی زمین کے بدلے میں  لے لیں ، میری والده اس پر راضی ہوگئیں ، یوں بات ختم ہوگئی ، پھر میرے نانا کا انتقال ہوا، دادا کا بھی انتقال ہوا اور اس وقت اس پورے معاملے پر جو جو لوگ گواہ تھے  وہ سب بھی انتقال کر چکے ہیں ، کیوں کہ اس واقعہ کو کافی عرصہ گزر  چکا ہے ، اب ہم لوگ یعنی  ہماری والده اور ہمارا مطالبہ ہے کہ ہمارے نانا کی زمین میں ہمارے نانا نے ہماری والده کو جتنی زمین دی تھی وہ ہمیں حوالہ کی جائے ، جب کہ ہمارے ماموں کہتے ہیں کہ مجھے اس پورے معاملہ کا کچھ علم نہیں ہے کہ میرے والد نے اپنی بیٹی کو زمین دی تھی اور نہ ہی والد صاحب نے مجھے اس بارے میں کچھ بتایا ہے ، تو ہم یہ مسئله ایک عالم کے پاس لے گئے ، اس عالم نے فریقین کے بیانات سنے، پھر ہم سے ہمارے دعوٰی پر گواہ مانگے تو ہمارے پاس گواه نہیں تھے ، کیوں کہ اس معاملہ کے وقت جولوگ بطور  گوا ہ موجودتھے وہ سب انتقال کر چکے ہیں ، تو اس عالم نے میرے ماموں سے قسم کا مطالبہ کیا تو میرے ماموں  اس بات پر قسم کے لیے تیار ہوئے کہ مجھے نہ اس معاملہ کے بارے میں کچھ علم ہے اور نہ ہی میرے والد صاحب نے مجھے اس بارے میں کچھ بتایا ہے ، تو میں نے کہاکہ قسم تو انکار پر ہوتاہے ، آپ تو عدمِ علم پر قسم کھارہےہو،آپ کوانکار پر قسم کھاناپڑے گا،یعنی آپ یوں قسم کھاؤ گے کہ اللہ کی قسم میرے والد نے اپنی اس بیٹی کے ساتھ مذکورہ معاملہ نہیں کیاہے،لیکن ماموں کہتاہے کہ میں تو اس معاملہ کے وقت نہ خود موجود تھااور نہ مجھے میرے والد صاحب نے کچھ بتایاہے ، مجھے تو اس معاملہ کاعلم ہی نہیں ہے، تو میں انکار پر کیسے قسم کھاؤں ؟ میں تو عدمِ علم پر قسم کھاؤں گا، اب سوال یہ ہے کہ اگرہم دونوں فریق کسی عالم کو فیصل بناتے  ہیں اور ہمارے پاس گواہ نہ ہو تو پھر ہمارے ماموں سے انکار پر قسم لی جائے گی  یا عدمِ علم پر؟
جواب: صورتِ مسئولہ میں سائل اور اُن کی والدہ کادعوٰی سائل کے ناناکے فعل پر ہے کہ سائل کے نانانےاپنی بیٹی ( سائل کی والدہ ) کے ساتھ مذکورہ معاملہ کیاتھا،اور کسی اورکے فعل پر مدعی علیہ سے عدمِ علم پر قسم لی جاتی ہے، لہٰذا صورتِ مسئولہ میں سائل کے پاس اپنے دعویٰ پر معتبر ثبوت نہ ہونے كی صورت میں مدعاعليہ ماموں سے عدمِ علم پر قسم لی جائے گی،سائل کااُن سے انکار پر قسم کامطالبہ کرنادرست نہیں ہے۔فتاوٰ ی ہندیہ میں ہے:"إن وقعت الدعوى على فعل المدعى عليه من كل وجه بأن ادعى عليه إنك سرقت هذا العين مني أو غصبت يستحلف على البتات، وإن وقعت الدعوى على فعل الغير من كل وجه يحلف على العلم، حتى لو ادعى المدعي دينا على ميت بحضرة وارثه بسبب الاستهلاك أو ادعى أن أباك سرق هذا العين مني أو غصبه مني يحلف الوارث على العلم وهذا مذهبنا كذا في الذخيرة."(كتاب الدعوٰی، الباب الأول في تفسير الدعوى وركنها وشروط جوازها وحكمها وأنواعها،الفصل الثاني في كيفية اليمين والاستحلاف، 22/4، ط: رشيدية)فتاوٰی شامی میں ہے:"(التحليف على فعل نفسه يكون على البتات) أي القطع بأنه ليس كذلك (و) التحليف (على فعل غيره) يكون (على العلم) أي إنه لا يعلم أنه كذلك لعدم علمه بما فعل غيره ظاهرا."(كتاب الدعوٰی، سبب الدعوٰى، 552/5، ط: سعید)فقط واللہ اعلم

عنوان: کوئی آدمی دوسرے کو چٹکی کاٹے اور وہ اس کو موبائل مارے اور موبائل گِر کراسکرین ٹوٹ جائے تو ضمان کس پر ہوگا؟
سوال: ایک شخص نے مجھے زور سے چٹکی کاٹی ، میں  نے اس کو روکا نہ کرو، اس نے دوبار ہ زور سے چٹکی کاٹ دی، میرے ہاتھ میں موبائل تھا تو میں نے اس کو ماردیا، موبایل نیچے گِر کر اسکرین ٹوٹ گئی، اب اس کا تاوان کس پر ہوگا؟ چٹکی کاٹنے والے پر یا میرے اوپر؟  اور اگر چٹکی کاٹنے والا ذمہ دار ہوگا؟  تو کیا نئے موبائل کا ذمہ دار ہوگا یا جو نقصان ہوا ہے صرف اس کا؟
جواب: صورتِ مسئولہ میں  موبائل مارنے والے نے  چوں کہ اپنے اختیار سے موبائل مارا، جس سے موبائل کی اسکرین ٹوٹ گئی، لہٰذا غصہ دلانے والے(چٹکی کاٹنے والے)  پر اس کا کوئی ضمان نہیں ہوگا، بلکہ موبائل مارنے والا  خود ہی ضامن ہے۔"التحقيق الباهر شرح الأشباه والنظائر "میں ہے:"القاعدة التاسعة عشرة۔۔۔إذا إجتمع المباشر الذي يحصل التلف بفعله، من غير أن يتخلل بينه وبين الفعل فعل فاعل مختار والمتسبب الذي يحصل بين فعله والتلف فعل فاعل مختار أضيف الحكم أي حكم ذلك الفعل إلى المباشر دون المتسبب.الأصل في هذا ؛ أن الحكم يضاف إلى علته، لأنها المؤثرة فيه ولا يضاف إلى غيرها."(الفن الأول، النوع الثاني من القواعد الفقهية، القاعدة التاسعة عشرة، ج:2، ص:745، ط:داراللباب بيروت)فقط والله اعلم

عنوان: زیادہ افراد پر دعوی کرنے کے بعد ان سے قسم لینا
سوال: ہم دو فریقوں کے درمیان  ایک راستہ پر جھگڑا  چل رہا تھا ، اس دوران ہمارے ساتھیوں میں سے ایک کا بچہ اغوا ہوگیا، ہم سب کو فریق ثانی پر شک ہے کہ انہوں نے اغوا کیا ہے ، ہمارے پاس تو گواہ نہیں ہیں البتہ فریق ثانی قسم کھانے کے لیے تیار ہیں، فریق ثانی کی طرف سے تنازع میں کل 19 افراد شامل ہیں، تو کیا اب ان سب سے قسم لینا ضروری ہے یا  کسی ایک کو بڑا بنا کر قسم لی جائےگی؟
جواب: صورتِ مسئولہ میں فریق ثانی (مدعی علیہم) کے  جن جن افراد پر شک ہے ان سے قسم لیں، جن پر شک نہیں ان سے قسم لینے کی ضرورت نہیں۔فتاوی ہندیہ میں ہے:"إذا توجهت اليمين على الورثة فيمين الواحد منهم لا ينوب عن الباقين حتى يستحلف الكل....وصورته رجل ادعى على الميت حقا وتوجهت اليمين على الورثة يستحلف جميع الورثة ولا يكتفى بيمين واحد منهم فإن كان في الورثة صغير أو غائب وقد ادعى على الميت حقا يحلف الباقين الحضور ويؤخر الصغير حتى يدرك والغائب حتى يقدم ثم يحلفان."(کتاب الدعوی، الباب الثالث فی الیمین، الفسل الثالث فیمن تتوجہ علیہ الیمین ومن لاتتوجہ، ج:4، ص:31، ط:رشیدیہ)فقط واللہ اعلم

عنوان: ملازم کی بدعنوانی کی صورت میں اس کی بیوی کی جائیداد سے نقصان کے ازالے کا مطالبہ
سوال: میرے والد صاحب ایک ادارے میں ملازم ہیں ۔ جہاں سے انہوں نے دھوکے  سے کچھ رقم حاصل کی تھی ۔ اور وہ رقم اپنے ذاتی  تصرفات اور عیاشیوں میں خرچ کی تھی ۔ گھر یا اولاد پر کچھ خرچ نہیں کیا تھا ۔  پھر جب ادارے کی طرف سے اس رقم کا پتہ لگایا گیا تو میرے والد نے اپنے جرم کا اقرار کیا  اور کہا کہ میری پراپرٹی سے یہ رقم وصول کی جائے یا میرے ورثاء سے وصول کی جائے ۔ لیکن والد کی کوئی پراپرٹی نہیں ہے ۔ البتہ والدہ کے نام کچھ پراپرٹی ہے جس میں 26 فیصد والدہ نے رقم ملائی تھی باقی والد نے ،لیکن مکمل پراپرٹی والد نے والدہ صاحبہ کے نام پر کرائی تھی   ۔ اب ادارے والے چاہ رہے ہیں کہ والدہ کے نام جو پراپرٹی ہے وہ بیچ کر ان کو رقم مل جائے،  البتہ ان کی طرف سے کوئی زبردستی نہیں ہے ۔  اور والد صاحب بھی ابھی زندہ ہیں اور اسی ادارے میں  ملازمت کرتے ہیں ۔اب سوال یہ ہے کہ  ان ادارے والوں کا یہ مطالبہ شرعًا جائز ہے یا نہیں ۔ اور اس رقم کی واپسی کس کی ذمہ داری ہے؟
جواب: صورت مسئولہ میں مذکورہ ادارے والے والد کی ملکیت میں سے اپنا حق وصول کرسکتے ہیں، گھر اگر والد نے خرید کر پورا کا  پورا والدہ کو ہبہ (گفٹ) کیا تھا اور قبضہ بھی دے دیا تھا تو گھر والدہ  کا ہے اور اس میں سے حق وصول نہیں کیا جاسکتا ،لیکن اگر والد نے گھر والد ہ کو ہبہ نہیں کیا یا ہبہ کیا مگر کامل قبضہ نہیں دیا تو والد  کے74 فیصد میں سے ادارے والے اپنا حق وصول کرسکتے ہیں۔بحر الرائق میں ہے:ويردونه على أربابه إن عرفوهم، وإلا يتصدقوا به؛ لأن سبيل الكسب الخبيث التصدق إذا تعذر الرد(ص۔8 ، ص،229 )حضور ﷺ کا ارشاد مبارک ہے :؛ ألا لا تظلموا، ألا لا یحل مال امرئ إلا بطیب نفس منہ رواہ البیہقي في شعب الإیمان والدارقطني في المجتبی(مشکاة شریف ص ۲۵۵)فقط واللہ اعلم

عنوان: وکیل بالبیع کامبیع سےحاصل شدہ رقم میں تصرف کرنا
سوال: میرا ایک مکان تھا میرا بھائی اس بارے میں مجھ سے کہنے لگاکہ میں آپ کا یہ مکان فروخت کرتاہوں ،میں نے کہا ٹھیک ہے لیکن میں نے شرط یہ لگائی   کہ پوری رقم مجھے بھیج دینا ،انہوں نے مکان فروخت کر کے مجھے بتایا کہ یہ مکان دو لاکھ روپے (200000) میں فروخت ہوا ہے ،جب کہ خریدنے والے نے بتایا کہ میں نے یہ مکان دو لاکھ پچاس ہزار (2500000)  میں خریدا ہے، میرے بھائی نے مجھے ایک لاکھ تیس ہزار روپے (1300000)  ادا کیے ،اور کہا کہ  میں نے باقی ستر ہزار روپے(70000)  کے دو پلاٹ  خرید لیے ہیں ،پھر جب میں نے کہا دو پلاٹ میرے حوالے کردو  تو وہ مختلف حیلے بہانے کرکے بات کو ٹالتا رہا اور کہتا رہا کہ آپ کے پلاٹ موجود ہیں آپ مطمئن رہیں میں ان کا ذمہ دار ہوں ،یہ معاملہ 2002ء میں ہوا تھا ،اور اب وہ بھائی   2022ء میں کہہ رہا ہے کہ میرے پاس آپ کے ستر ہزار روپے ہیں ،جب کہ میں آج 2022ء میں ستر ہزار  روپےپر راضی نہیں ہوں کیونکہ اس نے  2002ء سے لے کر آج تک مجھے پلاٹوں کے بارے میں اطمینان دلایا تھا اور اسکی مکمل ذمہ داری  بھی قبول کی تھی ، اب پوچھنا یہ ہے کہ کیا اس کے ذمہ میرے دو پلاٹ بنتے ہیں یا نہیں ؟
جواب: واضح رہے کہ جب کسی آدمی کو کسی چیز کے خریدنے کا یا فروخت کرنے کا وکیل بنایا جائےتو وہ خریدی ہوئی چیز وکیل کے پاس بطور امانت کے ہوتی ہے ،وہ اس میں مالک کی اجازت کے بغیر کسی قسم کا تصرف نہیں کرسکتا،اور اگر وکیل نےاس چیز میں کسی قسم کا تصرف کیا تو وہ وکیل اس کا ضامن ہوگا،لہذا صورتِ مسئولہ میں جب سائل نے اپنے بھائی کو مکان فروخت کرنے کا وکیل بنایا ،اور پھر اس کی کچھ رقم سے سائل کے لیےدو پلاٹ خرید لیے،اور بعد میں سائل نے ان پر رضامندی ظاہر کر دی تو سائل کا حق ان پلاٹوں سے متعلق ہوگیا ،اور وہ پلاٹ  سائل کی ملکیت ہیں،اور سائل کے بھائی کے پاس بطور امانت ہیں جن کی ادائیگی اس بھائی کے ذمہ لازم ہے،لہذا سائل اس سےاپنے دونوں پلاٹوں کا مطالبہ کرنے میں حق بجانب ہے۔شرح المجلۃ میں ہے:"المال الذی قبضہ الوکیل بالبیع والشراء وایفاء الدین واستیفائہ وقبض العین من جھۃ الوکالۃ فی حکم الودیعۃ فی یدہ."(الکتاب الحادی عشر فی الوکالۃ ،:613/2: ط مکتبہ رشیدیہ)درر الحکام فی شرح مجلۃ الاحکام میں ہے:"ليس ‌لمن ‌وكل باشتراء شيء معين أن يشتري ذلك الشيء لنفسه حتى لا يكون له وإن قال: عند اشترائه اشتريت هذا لنفسي بل يكون للموكل."(كتاب الوكالة ،الباب الثالث ،:593/3:ط دارالجیل)فتح القدير ميں هے:"ولو وكله بشراء شيء بعينه فليس له) أي الوكيل (أن يشتريه لنفسه) أي لا يجوز، حتى لو اشتراه لنفسه يقع الشراء للموكل سواء نوى عند العقد الشراء لنفسه أو صرح به لشراء لنفسه."(كتاب الوكالة، فصل في الوكالة في الشراء،:44/8: ط: دارالفکر) فقط واللہ اعلم

عنوان: ایک بھائی کا دوسرے بھائی کے مال کا مطالبہ کرنا کیسا ہے؟
سوال: ایک گھر میں 5بھائی  رہتے تھے ،کام کاج وغیرہ سب کا الگ تھا سب بھائیوں کا البتہ کھانا پینا ایک ساتھ تھا،پھر بعد میں 2بھائی الگ ہوگئے اپنے بیوی  بچوں کےساتھ ،اب یہ 2 بھائی جو الگ ہوئے ہیں یہ اپنے 3بھائیوں سے مطالبہ کررہےہیں کہ اپنے جمع کئے ہوئے مال میں سے ہمیں بھی حصہ دیا جائے جبکہ یہ مال انہوں نے اپنےزور بازو    سے کمایا اور جمع کیا ،والد صاحب کی جائداد کا کوئی  دخل نہیں ،والدصاحب کی میراث ابھی تقسیم نہیں  ہوئی ہے اور نہ ہی اس مال  سے کوئی منفعت حاصل ہے ،جبکہ  ان 3 بھائیوں میں سے ایک غیر شادی شدہ ہے اور ماں بھی  ان تین  بھائیوں کے ساتھ  رہتی ہے ،1۔کیا ان بھائیوں کایہ مطالبہ کرنا کیسا ہے ؟2۔آیا بھائی  کے مال میں بھائی کاکوئی حصہ بنتا ہے یا نہیں ؟
جواب: 1۔صورت ِمسئولہ میں چونکہ سرمایہ ہر ایک کا اپنا ذاتی ہے لہذا کسی بھائی کا دوسرے بھائی کے مال میں کوئی حق نہیں ،اور مذکورہ بھائیوں کامطالبہ کرنا جائز نہیں ۔2۔کسی بھائی کادوسرے بھائی کے مال میں اس کے زندگی میں کوئی حق نہیں ہوتا ،البتہ اس کے انتقال کے بعداگر اس بھائی کے ورثاء میں دوسرے  بھائی بھی آتے ہوں تو بطور  وارث حصہ دار بنيں گے ورنہ نہیں۔ فتاوی شامی میں ہے:"إعلم أن أسباب الملك ثلاثة :ناقل كبيع وهبة خلافة كإرث وأصالة،وهو الاستلاء حقيقة ّ بوضع اليد أو حكماّبالتهيئة كنصب شبكةالصيد لا لجفاف على المباح الحالي عن مالك ،فلو استلوى في مفازة على حطب غيره لم يمكله ولم يحل للمقلش مايجده بلاتعريف  وتمام التفريع في المطولات."(کتاب الصید،ج:6،ص:463،ط:سعید)المبسوط للسرخسی میں ہے:"(ثم) ‌الشركة ‌نوعان: شركة الملك وشركة العقد. (فشركة الملك) أن يشترك رجلان في ملك مال، وذلك نوعان: ثابت بغير فعلهما كالميراث، وثابت بفعلهما، وذلك بقبول الشراء، أو الصدقة أو الوصية. والحكم واحد، وهو أن ما يتولد من الزيادة يكون مشتركا بينهما بقدر الملك، وكل واحد منهما بمنزلة الأجنبي في التصرف في نصيب صاحبه."(كتاب الشركة،ج:11،ص:151،ط:دار المعرفة - بيروت)فقط واللہ اعلم

عنوان: آن لائن دعوی پیش کرنے کا حکم
سوال: دعویٰ کے لئے ضروری ہے کہ مدعی ، قاضی یا اس کے نائب کی مجلس میں اپنا مدعا پیش کرے ، اگر وہ کہیں اور اپنی شکایت رکھے تو یہ دعویٰ نہیں ہوگا، موجودہ حالات میں اگر مجلس قضا کے آفس میں قاضی کو یا فریقین کو آنے سے منع کردیا گیا ہو تو مدعی آن لائن اپنا دعویٰ پیش کرسکتا ہے اور اس کو مجلس قضاء میں حاضری تصور کیا جائے گا جواب مطلوب ہے؟
جواب:
واضح رہے کہ دعوی کے قابل قبول ہونے کے لئے ضروری ہے کہ دعویٰ قاضی یا اس کے نائب کی مجلس میں پیش کیا جائے ،جس کے خلاف  دعویٰ پیش کیا جارہا ہے (مدعی علیہ ) اس کابھی مجلس قضاء میں حاضر ہونا ضروری ہے ۔لہذا آن لائن پیش کیا جانے  والا دعویٰ  مجلس قضاء میں حاضر ہونے  کی شرط مفقود ہونے کی وجہ سے معتبر نہیں ہوگا اور اسے مجلس قضاءمیں حاضری تصور نہیں کیاجائے گا ۔نیز  آن لائن مجلس قضاءکے دیگر مفاسد میں سے جاندار اشیاء کی تصویر کشی بھی پائی جاتی ہے جوکہ شرعا جائز نہیں ہے۔الدرالمختار میں ہے :"(وشرطها) أي شرط جواز الدعوى (مجلس القضاء وحضور خصمه) فلا يقضى على غائب۔"(کتاب الدعوی ،ط: سعید،5/543)فتاوی ہندیہ میں ہے:"(وأما شروط صحتها)منها حضرة الخصم فلا تسمع الدعوى والبينة إلا على خصم حاضر۔۔ومنها مجلس القضاء فالدعوى في غير مجلس القضاء لا تصح حتى لا يستحق على المدعى عليه جوابه۔"(کتاب الدعوی ، ط: دارالفكر بيروت،4/2)مسلم شریف میں ہے :"عن عبد الرحمن بن القاسم ، عن أبيه ، أنه سمع عائشة ، تقول:‏‏‏‏ دخل علي رسول الله صلى الله عليه وسلم وقد سترت سهوةً لي بقرام فيه تماثيل، ‏‏‏‏‏‏فلما رآه هتكه وتلون وجهه، ‏‏‏‏‏‏وقال: يا عائشة:‏‏‏‏ " أشد الناس عذاباً عند الله يوم القيامة الذين يضاهون بخلق الله "، ‏‏‏‏‏‏قالت عائشة:‏‏‏‏ فقطعناه، ‏‏‏‏‏‏فجعلنا منه وسادةً أو وسادتين."ترجمہ:" ام المؤمنین سیدہ عائشہ رضی اللہ عنہا سے روایت ہے، رسول اللہ صلی اللہ علیہ وسلم میرے پاس آئے اور میں نے ایک طاق یا مچان کو اپنے ایک پردے سے ڈھانکا تھا جس میں تصویریں تھیں۔ جب آپ صلی اللہ علیہ وسلم نے یہ دیکھا تو اس کو پھاڑ ڈالا اور آپ صلی اللہ علیہ وسلم کے چہرے کا رنگ بدل گیا۔ آپ صلی اللہ علیہ وسلم نے فرمایا: ”اے عائشہ! سب سے زیادہ سخت عذاب قیامت میں ان لوگوں کو ہو گا جو اللہ کی مخلوق کی شکل بناتے ہیں۔“ سیدہ عائشہ رضی اللہ عنہا نے کہا میں نے اس کو کاٹ کر ایک تکیہ بنایا یا دو تکیے بنائے۔""عن نافع ، أن ابن عمر أخبره، ‏‏‏‏‏‏أن رسول الله صلى الله عليه وسلم، ‏‏‏‏‏‏قال:‏‏‏‏ " الذين يصنعون الصور يعذبون يوم القيامة، يقال لهم: أحيوا ما خلقتم ".ترجمہ:" سیدنا عبداللہ بن عمر رضی اللہ عنہما سے روایت ہے، رسول اللہ صلی اللہ علیہ وسلم نے فرمایا:جو لوگ مورتیں بناتے ہیں ان کو قیامت میں عذاب ہو گا، ان سے کہا جائے گا جلاؤ ان کو جن کو تم نے بنایا۔""عن مسروق ، عن عبد الله ، قال:‏‏‏‏ قال رسول الله صلى الله عليه وسلم:‏‏‏‏ " إن أشد الناس عذاباً يوم القيامة المصورون ".ترجمہ:" سیدنا عبداللہ بن مسعود رضی اللہ عنہ سے روایت ہے، رسول اللہ صلی اللہ علیہ وسلم نے فرمایا:سب سے زیادہ سخت عذاب قیامت میں تصویر بنانے والوں کو ہو گا۔"(صحيح مسلم، كتاب اللباس و الزينة، باب لاتدخل الملائكة بيتًا فيه كلب و لا صورة، ص: 1668)الدر مع الرد میں ہے:"وظاهر كلام النووي في شرح مسلم الإجماع على تحريم تصوير الحيوان، وقال: وسواء صنعه لما يمتهن أو لغيره، فصنعته حرام بكل حال لأن فيه مضاهاة لخلق الله تعالى، وسواء كان في ثوب أو بساط أو درهم وإناء وحائط وغيرها اهـ۔۔۔۔۔أن التصوير يحرم؛ ولو كانت الصورة صغيرة كالتي على الدرهم أو كانت في اليد أو مستترة أو مهانة مع أن الصلاة بذلك لا تحرم، بل ولا تكره لأن علة حرمة التصوير المضاهاة لخلق الله تعالى، وهي موجودة في كل ما ذكر۔۔۔الخ."(کتاب الصلوٰۃ،باب ما یفسد الصلوٰۃ وما یکرہ فیھا،1/647،ط:سعید)فقط واللہ اعلم

Reference: Riyad as-Salihin 649 In-book reference : Introduction, Hadith 649: حوالہ

عنوان: سسر کی جائیداد اور سامان میں شوہر کے انتقال کے بعد بہو کا دعوی کرنا
سوال: میرے بیٹے کا کچھ عرصہ پہلے انتقال ہوگیا ہے،میرا بیٹا،بہو اوراس کے دو بچے میرے ساتھ میرے گھر میں ہی رہتے تھے،اور یہ گھرمیرا اپنا ذاتی ہے جو میری کمائی کا ہے اور میرے ہی نام پر ہے،اور گھر کا سامان بھی میری اپنی کمائی کا ہے،میری بیوی بھی حیات ہے،میرے بیٹے کے انتقال کے بعد سے میری بہو اور اس کے بھائیوں نے بڑھاپے میں میرا جینا حرام کیا ہواہے اورکورٹ میں میرے اور میری بیوی کے نام سے مکان اورسامان کےبارے میں  کیس کر دیا ہے،حالاں کہ اس کا مکان میں جہیز کے علاوہ اس کا کچھ بھی نہیں ہے۔دریافت یہ کرنا ہے کہ کیا میرے بیٹے کامیری جائیداد اور مکان کے سامان میں حصہ بنتاہے؟کیا میری بہو اس بارے میں قانونی اور شرعی طور پر کیس کر سکتی ہے؟اس سلسلہ میں شریعت کا کیا حکم ہے؟
جواب:
صورتِ مسئولہ میں اگر واقعۃً  سائل کا بیان صحیح اور درست ہے کہ سائل جس گھر میں رہائش پذیر ہے ،وہ اس کا ذاتی ہے اور اسی کی کمائی کا ہے،بہو کے جہیز کے علاوہ گھر کا سامان بھی سائل کا ذاتی ہے تو   بہو کے لیے مکان اور گھر کے سامان کے بارے میں کورٹ میں کیس کرنا شرعا درست نہیں ہے،کیوں کہ سائل کی زندگی میں اس کی جائیداد اس کی ہی ذاتی ملکیت ہے،اس میں کسی کا کوئی حق نہیں اور سائل کی وفات کے بعد اس کی جائیداد اس وقت زندہ ورثاء میں تقسیم ہوگی،سائل کے مذکورہ بیٹے یا اس کی بیوہ اور اولاد کا بطورِ وراثت  حصہ نہ ہوگا۔حدیث شریف میں ہے :"قال رسول الله صلی الله عليه وسلم:ألا لاتظلموا ألا لايحل مال امرئ إلا بطيب نفس منه.""ترجمه:الله كے رسول صلي الله عليه وسلم نے ارچاد فرمايا:خبردار ہوجاؤ! ظلم نہ کرو،خبردار ہوجاؤ! کسی آدمی کا مال  اسی رضامندی کے بغیر حلال نہیں ہے"(مشكاة المصابيح،باب الغصب والعارية 261/1ط: رحمانية)اسی طرح ایک اور حدیث میں ہے :"قال ابن نمير: سمعت رسول الله - صلى الله عليه وسلم - قال: "من أخذ شبرا من الأرض ظلما طوقه يوم القيامة إلى ‌سبع ‌أرضين"، قال ابن نمير: "من ‌سبع ‌أرضين.""ترجمه:الله كے رسول صلي  الله عليه وسلم كا ارشاد هے:کسی نے ایک بالش بھر بھی زمین ظلم سے لے لی تو سات زمینوں کا طوق اس کی گردن میں ڈالا جائے گا"۔(مسند أحمد،مسند العشرۃ المبشرۃ، مسند سعید بن زید 2/ 291 ،ط:دار الحدیث القاھرۃ)فتاوی شامی میں ہے:"وشروطه: ثلاثة: موت مورث حقيقة، أو حكما كمفقود، أو تقديرا كجنين فيه غرة ووجود وارثه عند موته حيا حقيقة أو تقديرا كالحمل والعلم بجهة إرثه."(کتاب الفرائض 6/ 758 ط : سعید)فقط واللہ اعلم

Reference: Mishkat al-Masabih 2946 In-book reference : Book 11, Hadith 181: حوالہ

عنوان: ایک بیٹے کا والد مرحوم کے نام والی زمین پر ذاتی ملکیت کا دعوی کرنے کا حکم
سوال: ہمارے والد کی کچھ زمینیں ہیں جو انہوں نے اپنی زندگی میں ایک بیٹے کو نگران بناکر اس کے حوالہ کی ہوئی تھیں، وہ بیٹا ان زمینوں کی نگرانی کرتا تھا ،اس کی آمدنی اور خرچ کا سب انتظام وہ کرتا تھا ،والد صاحب کے انتقال کے بعد وہ بیٹا کہتا ہے کہ ان زمینوں میں ایک متعین زمین میں نے خود  خریدی تھی اور والد صاحب کے نام کر دی تھی ،والد مرحوم کی زندگی میں اس نے کبھی ایسی بات نہیں کی، بلکہ والد مرحوم نے ایک بیٹے اور ایک بیٹی کی موجودگی میں کہا تھا کہ یہ زمین بھی میری ہے ،لیکن وہ کہتا ہے کہ میں قرآن پر ہاتھ رکھتا ہوں یہ زمین میں نے اپنے پیسوں سے اپنے لیے خریدی تھی ، دریافت یہ کرنا ہے کہ مذکورہ زمین بھی والد کا ترکہ ہو کر ورثا میں تقسیم ہو گی یا صرف اس بیٹے کو ملے گی؟
جواب:
صورتِ مسئولہ میں جو زمین کاغذات میں والد کے نام ہے، لیکن ایک بیٹا یہ دعویٰ کرتا ہے کہ یہ زمین اس نے اپنے پیسوں سے اپنے لیے خرید کر والد کے نام کردی تھی تو اس پر لازم ہے کہ اپنے اس دعوی کو شرعی شہادت (دو مردوں یا ایک مرد اور دو عورتوں کی گواہی) کے ذریعے ثابت کرے، اگر وہ اپنے دعوی کو شرعی شہادت کے ذریعے ثابت کردے تو وہ زمین مرحوم کا ترکہ شمار نہیں ہوگی، بلکہ اس بیٹے کی ملکیت شمار ہوگی اور دیگر ورثا کا اس زمین میں حصہ نہیں ہوگا، لیکن اگر مذکورہ بیٹا اپنے دعوی کو شرعی شہادت سے ثابت نہ کرسکے تو باقی ورثا سے قسم لی جائے گی ، اگر باقی ورثا قسم کھالیں کہ ان کے علم میں ایسی کوئی بات نہیں ہے کہ مذکورہ بیٹے نے یہ زمین اپنے پیسوں سے اپنے لیے خریدی تھی تو مذکورہ بیٹے کا دعوی معتبر نہیں ہوگا اور مذکورہ زمین بھی دیگر زمینوں کی طرح مرحوم کا ترکہ شمار ہوگی اور اس میں مرحوم کے تمام ورثاء کا میراث کے ضابطہ شرعیہ کے موافق حق و حصہ ہوگا۔         اعلاء السنن میں ہے:"البینة علی المدعي و الیمین علی من أنکر  .... هذا الحدیث قاعدۃ کبیرۃ من قواعد الشرع".(کتاب الدعویٰ،15/ 350، ط: إدارۃ القرآن)مرقاۃ المفاتیح میں ہے:"عن ابن عباس مرفوعاً: «لكن البينة على المدعي واليمين على من أنكر».قال النووي: هذا الحديث قاعدة شريفة كلية من قواعد أحكام الشرع، ففيه أنه لايقبل قول الإنسان فيما يدعيه بمجرد دعواه، بل يحتاج إلى بينة، أو تصديق المدعى عليه". (باب الاقضیہ و الشهادات،7/250، ط : امدادیہ)فتاوی شامی میں ہے :"لما في القنية الأب وابنه يكتسبان في صنعة واحدة ولم يكن لهما شيء فالكسب كله للأب إن كان الابن في عياله لكونه معينًا له". (کتاب الشرکة، فصل في الشرکة الفاسدۃ،4/325، ط: سعید)فتاوی شامی میں ہے:"(وإذا ادعى) بكر (سبق الشراء) له على شراء زيد ولا بينة (يحلف خصمه) وهو بكر (على العلم) أي أنه لا يعلم أنه اشتراه قبله لما مر.(كذا إذا ادعى دينا أو عينا على وارث إذا علم القاضي كونه ميراثا أو أقر به المدعي أو برهن الخصم عليه) فيحلف على العلم.(قوله: كونه ميراثا) أي كون المورث مات وتركه (قوله: أو برهن الخصم) وهو المدعى عليه. (قوله: فيحلف) أي الوارث. (قوله: على العلم) أي وإلا بأن لم يعلم القاضي حقيقة الحال ولا إقرار المدعي بذلك ولا أقام المدعى عليه بينة يحلف على البتات بالله ما عليك تسليم هذه إلى المدعي عمادية عزمي".(کتاب الدعویٰ،5/ 553، ط: سعید)فقط والله اعلم

Reference: Mishkat al-Masabih 3774 In-book reference : Book 18, Hadith 110: حوالہ

عنوان: 120 سال بعد کسی زمین پر ملکیت کا دعوی کرنا
سوال: ایک زمین ہے جو ایک سو بیس سال سے ہمارے پاس ہے ،ہم اس میں کھیتی باڑی کر رہے ہیں ،ہم نے اس  میں کبھی کسی کو حصہ نہیں دیا اور نہ ہی کسی فریق نے ہم سے مانگا ،آج تک اس زمین پر کسی نے کوئی دعوی نہیں کیا ہے ،آج ایک قبیلہ(جو ہمارے گاؤں سے 20کلو میٹرکے فاصلہ پر ہے) 120 سال بعد اس زمین پر ملکیت کا دعوی کر رہا ہے ،ہماری آفریدی قوم کے مطابق فیصلہ قرآن پر ہوتا ہے، یعنی ہمیں قرآن پر ہاتھ رکھ کر  یہ قسم کھانی پڑے گی کہ ہمارے علم کے مطابق ان کا اس زمین پر 120 سال سے کوئی حق نہیں ہے ،ہم مقدمہ لڑنا نہیں چاہ رہے ہیں, لیکن ہم مجبور ہیں ، کیا اس طرح(یعنی قرآن پر ہاتھ رکھ کر قسم کھانا) کرنا جائز ہے یا نہیں؟فریقِ مخالف اس علاقے میں مقیم تھے یا نہیں؟ اس کا کسی کو  کچھ پتہ نہیں ہے،لیکن اس زمین پر دعوی کر رہے ہیں ،ہماری دادی کا انتقال 1999 میں ہوا ہے ،ان کی عمر تقریبا ً 120 سال تھی ،انہوں نے کبھی یہ نہیں کہا ہے کہ یہ زمین کسی اور کی ہے،آپ ہماری راہ نمائی فرمائیں ۔
جواب:
واضح رہے کہ  کسی بھی  چیز پر عرصہ دراز تک قبضہ کرنے سے  اصل مالک کی ملکیت اس چیز   سے ختم نہیں ہوتی  ہے ،  بلکہ وہ اصل مالک کی ملکیت میں باقی رہتی ہے،لیکن چوں کہ زمانہ خیر کا نہیں رہا ،شر و فساد کا دور ہے، حیلہ سازی اور فریب کاری عام ہے،غلط طریقے اور ناجائز بہانے سے مدت دراز کے بعد ناجائز دعوے پیش کیے جانے کا قوی اندیشہ ہے، اس لیے فقہاء متاخرین نے شرعی اجتہاد کی رو سے وقت کی ضرورت کے تحت شرعی عذر کے بغیرپندرہ سال کے  بعد  پیش آنے والے مقدمات عام عدالتوں کے لیے   اورتیس سال یا تینتیس سال یا چھتیس سال (علی مختلف الاقوال )کے بعد پیش آنے والے مقدمات حاکم وقت یااس کی طرف سے متعینہ خصوصی عدالت کے لیے ناقابل سماعت قرار دیے ہیں ؛اس لیے اگر کوئی شخص  بغیر کسی شرعی عذر کے تیس سال /تینتیس سال /چھتیس سال    کے بعد دعوی کرتا ہے تو اس کی سماعت کا اختیار نہ    حاکم وقت اور اس کی طرف سے متعینہ خصوصی عدالتوں کو   ہے اور نہ ہی عام عدالتوں کو ۔البتہ   اگر کسی   معقول اور شرعی عذر کی بناء پر پندرہ سال /تیس سال / تینتیس سال / چھتیس سال کے اندر  اپنے دعوی کو عدالت میں پیش نہ کر سکا تو کسی مدت کی تعیین کے  بغیر حاکم ِوقت اور   ہر عام و خاص عدالت کو  اس کے مقدمہ کی سماعت اختیار ہے ۔لہذا صورتِ مسئولہ میں اگر واقعۃً مذکورہ قبیلہ نے بغیر کسی شرعی عذر کے  120 سال کے  بعد دعوی کیا ہے کہ مذکورہ زمین ان کی ہےتو ان کا یہ دعوی    قابلِ سماعت نہیں ہے  ۔  اور اگر آفریدی قوم قسم اٹھانا چاہیں تو قسم اٹھاسکتے ہیں۔فتاوی شامی میں ہے:"فلا ينافي ما في الأشباه وغيرها من أن الحق لا يسقط بتقادم الزمان اهـ"(کتاب القضاء ،ج:5،ص:420،ط:سعید)الدر المختار میں ہے:"القضاء مظهر لا مثبت ويتخصص بزمان ومكان وخصومة حتى لو أمر السلطان بعد سماع الدعوى بعد خمسة عشر سنة فسمعها لم ينفذ.قلت: فلا تسمع الآن بعدها إلا بأمر إلا في الوقف والإرث ووجود عذر شرعي وبه أفتى المفتي أبو السعود فليحفظ"(رد المحتار ،کتاب القضاء ،ج:5،ص:420،ط:سعید)فتاوی شامی میں ہے:"يجب على السلطان الذي نهى قضاته عن سماع الدعوى بعد هذه المدة أن يسمعها بنفسه، أو يأمر بسماعها، كي لا يضيع حق المدعي"(کتاب القضاء ،ج:5،ص:420،ط:سعید)وفیہ ایضاً:"وفي جامع الفتوى عن فتاوى العتابي قال المتأخرون من أهل الفتوى: لا تسمع الدعوى بعد ست وثلاثين سنة إلا أن يكون المدعي غائبا أو صبيا أو مجنونا وليس لهما ولي أو المدعى عليه أميرا جائرا اهـ. ونقل ط عن الخلاصة لا تسمع بعد ثلاثين سنة اهـ. ثم لا يخفى أن هذا ليس مبنيا على المنع السلطاني بل هو منع من الفقهاء فلا تسمع الدعوى بعده وإن أمر السلطان بسماعها"(کتاب القضاء ،ج:5،ص:420،ط:سعید)فقط واللہ اعلم

Reference: Riyad as-Salihin 1039 In-book reference : Book 8, Hadith 49: حوالہ

عنوان: ایک بھائی کی جائیداد میں دوسرے بھائی کا دعوی
سوال: دو بھائی ایک ساتھ رہتے تھے ،اور ان کا کھانا پینا مشترک تھا  لیکن بڑا بھائی گھر پر ہوتا تھا اور چھوٹا بھائی کام کرتا تھا،اس دوران چھوٹے بھائی نے اپنی محنت کی کمائی سے کچھ جائیداد بنائی پھر دونوں بھائی الگ ہوگئے ،اب پوچھنا یہ ہے کہ چھوٹے بھائی کی بنائی ہوئی جائیداد میں بڑے بھائی کا حصہ بنتا ہے یا نہیں ؟دونوں بھائیوں میں کوئی معاہدہ نہیں ہوا تھا۔
جواب: صورت مسئولہ میں چھوٹے بھائی نے اپنی کمائی سے جو جائیداد بنائی ہے اس کا مالک صرف چھوٹا بھائی ہے،بڑے بھائی کاشرعاً اس جائیداد میں کوئی حصہ نہیں ہے البتہ اگر چھوٹا بھائی اپنی خوشی سے اس کو کچھ دینا چاہے تو یہ اس کی طرف سے تبرع اور احسان ہوگا۔بدائع الصنائع میں ہے:"‌حكم ‌الملك ولاية التصرف للمالك في المملوك باختياره ليس لأحد ولاية الجبر عليه إلا لضرورة"(‌‌فصل فی بيان حكم الملك ج6ص263 ط:سعید)فقط واللہ اعلم

عنوان: مرحوم پر دین کا دعویٰ کرنا
سوال: میرے بھائی کا  انتقال ہوگیا ہے، ان کی ایک بلڈنگ تھی اس کی تعمیر کے لیے انہوں نے کچھ رقم بکنگ کی مد میں لی تھی، اب ان کا انتقال ہوگیا ہے،  تو دو لوگ دعوی دار ہیں کہ ہم نے ان کو رقم دی تھی، ایک دعویٰ کررہا ہے ایک کروڑ نوے لاکھ کا ، اور 97 لاکھ کا، اب ہم نے ان کے ساتھ بیٹھ کر بات کی  اور ثبوت مانگا کہ رسیدیں دکھائیں، ایک نے ہمیں 80 لاکھ  کے اسٹامپ پیپر  دکھائے ، اس کو ہم نے مان لیا، اوردوسرے نے 73 لاکھ کے اسٹامپ پیپر دکھائے، ہم نے مان لیا،  اب 80 لاکھ والا ایک کروڑ نوّے لاکھ کی ڈیمانڈ کررہا ہے، اور 73 لاکھ والا 97 لاکھ کی ڈیمانڈ کررہا ہے، ثبوت دونوں پیش نہیں کررہے ہیں، شرعی حکم کیا ہے، کیا ہم ان سے قسم لے لیں قرآن پر ہاتھ رکھ کر، راہ نمائی فرمائیں۔
جواب:
صورتِ مسئولہ میں  سائل کے بھائی کے انتقال کے بعد ایک شخص نے  مرحوم کو ایک کروڑ نوے لاکھ دینے اور دوسرے شخص نے  97 لاکھ روپے دینے کا  اور ان سے زندگی میں وصول نہ کرنے کا  دعویٰ کیا  ہے تو اس رقم میں سے  اسٹامپ پیپر وغیرہ دیکھ کر مرحوم کے ورثاء نے جس قدر رقم مرحوم کے ذمہ ہونے کا اقرار کرلیا ہے، اگر مرحوم کے ترکہ میں مال موجود ہو تو  وہ رقم ان دعویٰ کرنے والوں کو دینا لازم ہوگا، اس کے علاوہ مزید رقم  کو ثابت کرنے کے لیے دعویٰ کرنے والوں کو   شرعی گواہان سے   اپنے دعویٰ کو ثابت کرنا ضروری ہوگا، اگر وہ شرعی گواہان سے دعویٰ کو ثابت کرلیں تو ان کی بات کا اعتبار ہوگا، لیکن  ان سے یہ قسم  بھی لی جائے گی کہ  انہوں نے مرحوم کی زندگی میں وہ رقم وصول نہیں کی  تھی، اور اگر وہ شرعی گواہان سے اپنے اس دعویٰ کو ثابت نہ کرسکیں تو مرحوم کے ورثاء کی بات قسم کے ساتھ معتبر ہوگی، اور مرحوم کے ورثاء ”علم“ پر قسم اٹھائیں گے کہ :”اللہ کی قسم ہمیں اس کا علم نہیں  ہے کہ  ہمارے مورِث نے ان سے یہ رقم لی تھی “،ورثاء قسم کھالیں تو ان کی بات معتبر ہوگی، اور دعویٰ کرنے والوں کو مزید رقم ترکہ سے دینا لازم نہیں ہوگا۔فتاوی شامی میں ہے:"(وإذا ادعى) بكر (سبق الشراء) له على شراء زيد ولا بينة (يحلف خصمه) وهو بكر (على العلم) أي أنه لا يعلم أنه اشتراه قبله لما مر.(كذا إذا ادعى دينا أو عينا على وارث إذا علم القاضي كونه ميراثا أو أقر به المدعي أو برهن الخصم عليه) فيحلف على العلم.(قوله: كونه ميراثا) أي كون المورث مات وتركه (قوله: أو برهن الخصم) وهو المدعى عليه. (قوله: فيحلف) أي الوارث. (قوله: على العلم) أي وإلا بأن لم يعلم القاضي حقيقة الحال ولا إقرار المدعي بذلك ولا أقام المدعى عليه بينة يحلف على البتات بالله ما عليك تسليم هذه إلى المدعي عمادية عزمي."(5 / 553 ،کتاب الدعویٰ، ط: سعید)فتاوی ہندیہ میں ہے:"وفي دعوى الدين على الميت إذا ذكر أنه مات قبل أداء شيء من هذا الدين وخلف من التركة في يد هؤلاء الورثة ما يفي بقضاء هذا الدين وزيادة ولم يذكر أعيان الورثة تسمع فيما عليه الفتوى لكن لا يحكم بأداء الدين على الوارث ما لم تصل إليه التركة فإن أنكر وصول التركة إليه وأراد إثباته لا يتمكن من ذلك إلا بذكر أعيان التركة على وجه يحصل به الإعلام كذا في الوجيز للكردري في نوع من الفصل الخامس عشر من كتاب الدعوى." (4 /4، کتاب الدعویٰ، ط: رشیدیة)وفيه ايضاّ :"لا يحلف مع وجود البرهان إلا في مسائل: الأولى يحلف مدعي الدين على الميت إذا برهن ولا خصوصية لدعوى الدين بل في كل موضع يدعي حقا في التركة وأثبته بالبينة فإنه يحلف من غير طلب خصم أنه ما استوفى حقه وهو مثل حقوق الله - تعالى - يحلف من غير دعوى."(4/14،  کتاب الدعویٰ، ط: رشیدیة)فتاوی شامی میں ہے:"القاضي يحلف غريم الميت ولو أقر به المريض. مطلب يحلف القاضي غريم الميت.(قوله: القاضي يحلف غريم الميت) لم يبين أن هذا التحليف واجب أم لا، وتوقف فيه المقدسي، لكن قال في الخلاصة عن أدب القاضي للخصاف: وأجمعوا على أن من ادعى دينا على الميت يحلف من غير طلب الوصي والوارث بالله ما استوفيت دينك من المديون، ولا من أحد أداه إليك عنه ولا قبضه قابض ولا أبرأته ولا شيئا منه ولا أحلت بذلك ولا بشيء منه على أحد ولا عندك به ولا بشيء منه رهن اهـ. وعلله الصدر الشهيد بأن اليمين ليست للوارث ها هنا، وإنما هي للتركة؛ لأنه قد يكون له غريم آخر أو موصى له فالحق في هذا في تركة الميت فعلى القاضي الاحتياط في ذلك وقال قبله. ولا يدفع له شيئا حتى يستحلفه اهـ فحيث أجمعوا على تحليفه وذكروا أنه لا يدفع إليه المال، حتى يستحلف، ولو لم يفعل ذلك لم يستوف الدعوى شرطها فلا ينفذ حكمه بالدفع والقبض والقاضي مأمور، بالحكم بأصح أقوال الإمام، فإذا حكم بغيره لم يصح فكيف وقد أجمعوا على التحليف، وتمامه في الحامدية قال في البحر من الدعوى: ولا خصوصية للدين بل في كل موضع يدعي حقا في التركة، وأثبته بالبينة وعزاه إلى الولوالجية ثم قال: ولم أر حكم من ادعى أنه دفع للميت دينه وبرهن هل يحلف وينبغي أن يحلف احتياطا اهـ قال محشيه الرملي: قد يقال إنما يحلف في مسألة مدعي الدين على الميت احتياطا لاحتمال أنهم شهدوا باستصحاب الحال وقد استوفاه في باطن الأمر، وأما في مسألة دفع الدين فقد شهدوا على حقيقة الدفع فانتفى الاحتمال المذكور اهـ. وهذا وجيه كما لا يخفى."(5 / 425، کتاب القضاء، ط: سعید)فقط والله اعلم

Reference: Riyad as-Salihin 833 In-book reference : Book 4, Hadith 21: حوالہ

عنوان: زمین فروخت کرنے کے نو سال بعد بائع کا کچھ زمین کا استثناء کرنا
سوال: پچیس سال قبل ایک شخص کی وفات ہوئی، تو ورثاء میں صرف ان کی بیٹیاں اور چار بھائی تھے۔ بمطابق شرع بیٹیوں کو دو تہائی اور چار بھائیوں کو ایک تہائی حصہ مل گیا۔ آئندہ سالوں میں یہ چاروں بھائی یکے بعد دیگرے فوت ہو گئے تو ان چاروں بھائیوں کی اولاد میں ان کی ذاتی ملکیتی جائیدادوں کے ساتھ ساتھ وہ ایک تہائی حصہ (جو انہیں اپنے بھائی سے ملا تھا) بھی منتقل ہوتا گیا۔سات سال پہلے (انہی بھائیوں کی اولاد میں سے) ایک فرد نے اپنے تمام چچا زاد بھائیوں سے ان کی ساری وراثتی جائیداد خرید لی۔ خریدنے کا معاملہ ہر ایک فرد کے ساتھ گواہان کی موجودگی میں اس طرح ہوا کہ ’’میں آپ سے جملہ میراث، جس میں کوٹھا جات، گھر، راستہ اور زمین وغیرہ جو کچھ بھی ہیں، خرید رہا ہوں‘‘۔ فریقین کی باہمی رضامندی سے جائیداد کا سرکاری انتقال وغیرہ بھی ہو گیا اور خریدنے والے نے اس میں سے کچھ حصہ آگے بھی بیچ دیا۔سات سال بعد اب فروخت کنندگان میں سے کچھ افراد کا یہ دعویٰ ہے کہ ’’ہم جس وقت آپ کو جملہ میراث بیچ رہے تھے تو اپنی دانست میں صرف والد صاحب کی ملکیتی زمین کا سودا کر رہے تھے،، چچا سے وراثتی طور پر ہمارے والد کو ملنے والا حصہ اس خریداری کے معاہدے میں شامل نہیں تھا، لہٰذا اُس حصے کو اِس معاہدہ سے مستثنیٰ سمجھا جائے۔ اس کو ہم فروخت شدہ میراث میں شامل نہیں سمجھتے بلکہ ہم تو اُس حصے کو چچا کی بیٹیوں کو ہی تحفتاً دینا چاہتے ہیں‘‘۔ جبکہ خریدنے والا کہتا ہے کہ ’’معاہدے کے دوران ہم نے کاغذ پر جملہ میراث کی جو بات لکھی تھی اس سے آپ کے والد صاحب کی جملہ میراث مراد تھی، کسی استثنیٰ کے بغیر۔فریقین اس امر پر متفق ہیں کہ جس وقت مذکورہ معاہدہ ہو رہا تھا اُس وقت فریقین میں سے کسی کی طرف سے بھی یہ وضاحت نہیں ہوئی تھی کہ اس میں کون سا حصہ شامل ہے اور کون سا نہیں۔اب سوال یہ ہے کہ اس رقبہ کا مالک کون ہے؟ کیا یہ اس کی ملکیت ہے جس نے جملہ میراث خریدی یا یہ پرانے مالکان کا ہے جو اب یہ رقبہ چچا کی بیٹیوں کو ہبہ کرنا چاہتے ہیں؟ کیا وہ یہ ھبہ کر سکتے ہیں؟
جواب: شریعت میں دعویٰ کرنے والے پرگواہوں کا پیش کرنالازم ہے ،اور اگر مدعی (دعویٰ کرنےوالے)کے پاس گواہ نہ ہوں تومدعی علیہ(جس پر دعویٰ کیا جائے)سے قسم لی جائے گی، نیز جو شخص اپنی ملکیت کا اثبا ت کرے وہ مدعی اور جو اس کا انکار کرے وہ مدعی علیہ ہے ۔لہٰذا  فریقین میں سے مشتری(زمین خریدنے والا) مدعی ہے ،کیوں کہ وہ تمام  زمین میں اپنی ملکیت کے ثبوت کا دعوی  کر رہا ہے جبکہ  بائع (زمین فروخت کرنے والا) مدعی علیہ ہے ، کیوں کہ وہ اپنی بعض زمین کو فروخت نہ  کرنے کا دعوی کر رہا  ہے ۔ تو قاعدہ کی رو سے مدعی (مشتری )کے ذمہ گواہ لازم ہے۔اس صورت میں   دونوں فریقین کو چاہیے کہ عدالت میں یامستند مفتی یا ماہر عالم دین  کوفیصل مقررکرکےان کے سامنے  اپنا معاملہ رکھیں  اور پھر مذکورہ دعوی کرنےوالا مشتری (زمین کا خریدار) اپنے دعوے کو شرعی گواہوں سے ثابت کریں ،اگر وہ اپنے دعوے کو شرعی گواہوں سے ثابت کردیں، تب تو مذکورہ زمین مشتری  کی ملکیت ہوگی۔اور اگر وہ اپنے دعوے کو گواہوں کے ذریعے ثابت  نہ کرسکے، تو مدعی علیہ(زمین کو فروخت کرنے والوں میں  سے بعض  افرادجو کچھ زمین کو فروخت کرنے کا انکا ر کررہے ہیں) اس بات پر قسم کھائیں کہ انہوں نے اپنے اپنے والد کی موروثی زمین  فروخت نہیں کی،  صرف وہ زمین فروخت ہے جو والد کی اپنی خریدی ہوئی تھی  اور موروثی  زمین ہماری  ملکیت ہے،اگرمذکورہ افراد  یہ قسم کھا لیں تو مذکورہ زمین کے اس حصے کے مالک وہ ہوں گے ، وہ جس طرح چاہے تصرف کریں ،اور اگر قسم کھانے سے انکار کردیں تب بھی مشتری کے حق میں فیصلہ کردیا جائےگا۔البنایہ میں ہے :قال: "المدعي من لا يجبر على الخصومة إذا تركها والمدعى عليه من يجبر على الخصومة" ومعرفة الفرق بينهما من أهم ما يبتنى عليه مسائل الدعوى، وقد اختلفت عبارات المشايخ رحمهم الله فيه، فمنهاما قال في الكتاب وهو حد عام صحيح. وقيل المدعي من لا يستحق إلا بحجة كالخارج، والمدعى عليه من يكون مستحقا بقوله من غير حجة كذي اليد، وقيل المدعي من يتمسك بغير الظاهر والمدعى عليه من يتمسك بالظاهر.(وهو حد عام صحيح) ش: أما عمومه فلأنه يتناول كل حد من الحدود التي ذكرت في المدعي والمدعى عليه، وأما صحته فلأنه جامع مانع على ما لا يخفى(تعریف الدعوی وارکانھا،ج۔۹،ص۔۳۱۴،ط۔دارالکتب العلمیہ) بدائع الصنائع میں ہے:فالبينة حجة المدعي واليمين حجة المدعى عليه لقوله - عليه الصلاة والسلام - «البينة على المدعي واليمين على المدعى عليه» جعل - عليه الصلاة والسلام - البينة حجة المدعي واليمين حجة المدعى عليه والمعقول كذلك لأن المدعي يدعي أمرا خفيا فيحتاج إلى إظهاره وللبينة قوة الإظهار.(کتاب الدعوی/ج:6/ص:225/ط:سعید)فتاوی عالمگیری میں ہے:وحكم هذا الحكم يفارق حكم القاضي المولى من حيث إن حكم هذا الحكم إنما ينفذ في حق الخصمين ومن رضي بحكمه، ولا يتعدى إلى من لم يرض بحكمه بخلاف القاضي المولى.(کتابٲدب القاضی،الباب الرابع والعشرون في التحكيم، ج3/397،ط:رشيديه)فقط واللہ اعلم

عنوان: کیا کسی کے نام مکان خریدنے سے اس کی ملکیت ہوجاتی ہے؟
سوال: میں نے ایک مکان  1974ء  کو اپنے بھائی کے نام    14250 روپے میں خریدا ، اس میں  میری نیت  بھائی کو مالک بنانے کی نہیں تھی، کچھ عرصہ   اس میں  رہا  ، میرے اس  بھائی  کی رہائش کی انتظام  نہ ہونے کی وجہ سے میں نے اپنے بھائی کو رہائش کےلیے دے دیا، لیکن وقت گزرنے کے  بعد اس نے   اس مکان پر دعوی کیا کہ یہ مکان میرا ہے ، آخر کار 2020ء کو بھائی نے   مجھے   14250 روپے ارسال کیے   اور  کہا  کہ جو گھر آپ نے     خرید کردیا تھا یہ اس کی قیمت ہے ۔شرعًا اب یہ مکان میری ملکیت ہے یا اس کی ؟    اگر  شریعت میں  اس کی ملکیت  ہے  ، تو  مجھے موجودہ زمانے کی قیمت ادا کی جائےگی یا اس زمانے کی قیمت؟
جواب: صورتِ  مسئولہ میں اگر واقعتًا  سائل نے جو مکان اپنے   بھائی    کے نام    خریدا تھا  ، اس میں بھائی  کو مالک بنانے کی  نیت نہیں تھی، اس کے بعد جب اپنے بھائی کو دیا تو  صرف   رہائش کے لیے  دیا تھا   مالک بناکر نہیں   دیا تھا تو   بھائی کےصرف نام کروانے سے   یہ گھر اس کی ملکیت میں   نہیں  آیا،بلکہ یہ  گھر بدستور سائل کی  ملکیت  ہے   ،   سائل کے بھائی   کے لیے    اس گھر پر قبضہ کرنا   ناجائز اور حرام ہے۔بھائی کا اگر اس کے علاوہ کوئی مؤقف ہے ،اور وہ گھر پر ملکیت کا دعوی کررہا ہے تو بہتر یہ ہے کہ دونوں اپنے درمیان کسی کو ثالث مقرر کرکے  فیصلہ کروالیں ۔آپ ﷺ نے فرمایا:من اقتطع أرضا ظالما، لقي الله وهو عليه غضبان۔               ترجمہ:جس نے ظلمًا کسی کی  زمین روک لی وہ اللہ تعالی سے اس حال میں ملے گا کہ اللہ تعالی اس پر غصہ ہوں گے (اور اس سے ناراض ہوں گے )۔  (صحيح مسلم (1/ 124)ایک اور حدیث میں ہے:"عن سعيد بن زيد بن عمرو بن نفيل، أن رسول الله صلى الله عليه وسلم قال: «من اقتطع شبرا من الأرض ظلمًا، طوقه الله إياه يوم القيامة من سبع أرضين»صحيح مسلم (3/ 1230)ترجمہ:جس کسی نے زمین کی ایک بالشت (بھی)ناحق روک لی ،قیامت کے دن اللہ تعالی اسے سات زمینوں سے اس کاطوق (بناکر)پہنائے گا۔اور فرمایا: "لایحل لامرئ أن یأخذ مال أخیه بغیر حقه، وذلك لما حرم اللہ مال المسلم علی المسلم."(مسند أحمد بن حنبل۵/۴۲۵، رقم:۲۴۰۰۳)ترجمہ؛کسی  کے لیے حلال نہیں کہ اپنے مسلمان بھائی کا   مال ناحق طریقہ  سے لے،اور  یہ اس  لیے کہ اللہ تعالی نے مسلمان کے مال کو مسلمان پر  حرام  قرار دیا ہے۔الدر المختار   (5/ 689) ميں  ہے:"‌بخلاف ‌جعلته ‌باسمك فإنه ليس  بھبة وكذا هي لك حلال إلا أن يكون قبله كلام يفيد الهبة خلاصة."                                                فقط  واللہ اعلم

عنوان: فیصلہ سے پہلے فریقین کا پیسے جمع کرانا اور کیس جیتنے والے فریق کا وہ رقم لینا
سوال: ایک فریق دوسرے فریق کو کہتا ہے،  ہمارا حق آپ کی طرف ہے ، بیٹھ کر فیصلہ کرتے ہیں،  لیکن دوسرا فریق کہتا ہے کہ ایک شرط پر ہم بیٹھیں گے کہ آپ پانچ لاکھ روپیہ پہلے ایک ضامن کو دیں،  پانچ لاکھ روپیہ ہم دیں گے،  اگر آپ فیصلہ ہار گئے تو آپ کے  پانچ لاکھ ہمیں ملیں  گیں،  اگر ہم فیصلہ ہار گئے تو ہمارا پانچ لاکھ آپ کو ملے گا،   کیا شریعت میں اس قسم کا فیصلہ کرنا جائز ہے یا نہیں؟
جواب: شریعتِ مطہرہ میں  فریقین میں باہم فیصلہ کے لیے جو ضابطہ ہے وہ یہ ہے کہ مدعی  یعنی دعویٰ کرنے والے کے ذمہ گواہ پیش کرنا لازم ہیں، اور اگر مدعی کے پاس گواہ نہ ہوں یا وہ پیش نہ کرسکے تو جس پر دعوی ہے  اس پر قسم ہے، اگر وہ قسم کھالے تو فیصلہ اس کے حق میں  ہوجاتا ہے اور اگر وہ قسم کھانے سے انکار کردے یا مدعی گواہ پیش کردے تو دونوں صورتوں میں فیصلہ مدعی کے حق میں ہوگا،  اور جس کے حق میں فیصلہ ہوجائے تو وہ  اپنے حق کو وصول کرنے کا حق دار ہوجاتا ہے، لیکن جس کے حق میں فیصلہ نہ ہو اس پر اضافی طور پر کوئی جرمانہ لگانا یا یا اس سے ضمانت یا کسی بھی نام سے کوئی رقم لینا جائز نہیں ہے۔لہذا  صورتِ  مسئولہ میں  ایک فریق کا دوسرے فریق کو یہ کہنا  کہ :" ایک شرط پر ہم بیٹھیں گے کہ آپ پانچ لاکھ روپیہ پہلے ایک ضامن کو دیں،  پانچ لاکھ روپیہ ہم دیں گے،  اگر آپ فیصلہ ہار گئے تو آپ کے  پانچ لاکھ ہمیں ملیں  گیں،  اگر ہم فیصلہ ہار گئے تو ہمارے پانچ لاکھ آپ کو ملیں گے "  شرعی طور پر یہ  ناجائز اور حرام ہے،  یہ کیس ہارنے والے فریق پر مالی جرمانہ کے ساتھ ساتھ "جوا" کی صورت پر بھی مشتمل ہے۔ فتاوی شامی میں ہے:''وفي شرح الآثار : التعزير بالمال كان في ابتداء الإسلام ثم نسخ .والحاصل أن المذهب عدم التعزير بأخذ المال''۔(4/61)      مصنف ابن ابی شیبہ میں ہے:"عن ابن سیرین قال: کل شيء فیه قمار فهو من المیسر".(4/483، کتاب البیوع  والاقضیہ، ط؛ مکتبہ رشد، ریاض)أحکام القرآن  میں ہے:"ولا خلاف بين أهل العلم في تحريم القمار وأن المخاطرة من القمار، قال ابن عباس: إن المخاطرة قمار، وإن أهل الجاهلية كانوا يخاطرون على المال، والزوجة، وقد كان ذلك مباحاً إلى أن ورد تحريمه".(احکام القرآن للجصاص، 1/ 398،  باب تحریم المیسر، سورۃ البقرۃ، ط: دار الکتب العلمیۃ بیروت - لبنان)فتاوی شامی میں ہے: "(قوله: لأنه يصير قماراً)؛ لأن القمار من القمر الذي يزداد تارةً وينقص أخرى، وسمي القمار قماراً؛ لأن كل واحد من المقامرين ممن يجوز أن يذهب ماله إلى صاحبه، ويجوز أن يستفيد مال صاحبه وهو حرام بالنص". (6 / 403، کتاب الحظر والاباحۃ، ط ؛ سعید)فقط واللہ اعلم

عنوان: ملزم کے خلاف گواہ ہوں تو ملزم کا قرآن پر ہاتھ رکھ کر انکار کرنے کی حیثیت
سوال: قرآن پر  ہاتھ  رکھ کر کوئی بات کہنے کی شریعت میں کیا حیثیت ہے؟ اگر کوئی ملزم قرآن پر  ہاتھ  رکھ کر اپنے جرم کا انکار کرے اور دوسری طرف گواہ اس ملزم کے جرم کی گواہی دے تو کس کی بات کا اعتبار کیا جائے؟
جواب: صورتِ  مسئولہ میں اگر کسی ملزم کے جرم کے خلاف شرعی بینہ بصورتِ گواہ  ہوں تو گواہوں کی گواہی کا اعتبار ہوگا۔ باقی یہ بات کہ کتنے گواہ ضروری ہیں ؟ تو یہ اس وضاحت پر موقوف ہے کہ کس نوعیت کا جرم ثابت کیا جارہا ہے۔النتف في الفتاوى للسغدي (2 / 786):"البينة على المدعي، قال النبي صلى الله عليه وسلم: لو ترك الناس على دعواهم لاهلك بعضهم بعضًا ولكن البينة على المدعي واليمين على من أنكر." فقط واللہ اعلم