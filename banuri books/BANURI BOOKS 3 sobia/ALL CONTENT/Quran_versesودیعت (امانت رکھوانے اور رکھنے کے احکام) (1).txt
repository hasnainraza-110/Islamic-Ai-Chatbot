عنوان: بلا تعدی امانت کے تلف ہونے کی صورت میں شرعی حکم
سوال: میں نے اپنی والدہ کے پاس کچھ زیورات بطور امانت رکھوائے تھے، کیونکہ ہم نے گھر تبدیل کیا تھا اور نیا گھر محفوظ نہ تھا۔ کچھ عرصے بعد جب میں نے اپنی والدہ سے زیورات کا مطالبہ کیا تو انہوں نے کہا کہ وہ دے دیں گی، لیکن بھائی کی شادی اور بعد میں حج کے سفر کے باعث وہ بھول گئیں۔ جب وہ حج سے واپس آئیں اور میں نے دوبارہ مطالبہ کیا تو انہوں نے بتایا کہ زیورات چوری ہو گئے ہیں، حالانکہ گھر سے صرف یہی زیورات چوری ہوئے، اور کوئی اور چیز چوری نہیں ہوئی۔ پھر جب میں نے کچھ عرصے بعد دوبارہ مطالبہ کیا تو والدہ نے جواب دیا: "کہاں سے دوں؟" اور والد صاحب نے کہا: "میں تمہیں زیورات دے دوں گا۔" اب کئی سال گزر چکے ہیں، لیکن جب بھی میں والدہ سے زیورات کا ذکر کرتا ہوں، وہ کہتی ہیں کہ "شرعی طور پر تم یہ زیورات ہم سے طلب نہیں کر سکتے۔میرا سوال یہ ہے: کیا والدہ کا یہ کہنا درست ہے؟ اور چونکہ والد صاحب صاحبِ استطاعت ہیں، تو کیا ان پر یہ لازم ہے کہ وہ یہ زیورات واپس کریں؟
جواب:
اگر کوئی شخص کسی چیز کو بطور امانت کسی کے پاس رکھوائے اور امین (جس کے پاس امانت رکھی گئی ہو) پوری حفاظت کے ساتھ، بغیر کسی تعدی (زیادتی یا کوتاہی) کے اس امانت کی نگرانی کرے، اور اس کے باوجود وہ چیز ہلاک یا ضائع ہو جائے  تو شرعاً امین پر کوئی ضمان (تاوان) لازم نہیں آتا۔صورت مسئولہ میں سائل نے زیورات بطور امانت اپنی والدہ کے پاس رکھوائے،والدہ نے امانت کو واپس کرنے کا ارادہ ظاہر کیا لیکن بھول جانے کی وجہ سے فوراً واپس نہ کر سکیں بعد ازاں وہ زیورات چوری ہو گئے، تواگراس چوری میں والدہ کی غفلت نہیں پائی گئی تب توان پرضمان لازم نہیں ،لیکن اگروالدہ کی غفلت اورکوتاہی کی وجہ سے یہ زیورات چوری ہوئے تووالدہ پرضمان لازم ہے۔اور والد نے چونکہ زیورات دینے کا وعدہ کیا ہے، تو اس وعدے کو پورا کرنا ان کے لیے دیانۃً  واخلاقاضروری ہے،اگروالدنےنہیں دیےتووعدہ کی خلاف ورزی کاگناہ ہوگا۔فتاوی شامی میں ہے:"(ولو منعه الوديعة ظلما بعد طلبه) لرد وديعته...(قادرا على تسليمها ضمن، وإلا) بأن كان عاجزا أو خاف على نفسه أو ماله بأن كان مدفونا معها ابن ملك (لا) يضمن كطلب الظالم" (کتاب الایداع،ج:5،ص: 665،ط:سعید)وفیہ ایضا:"(قوله: كوكيله) في الخلاصة المالك إذا طلب الوديعة فقال المودع: لا يمكنني أن أحضرها الساعة فتركها، وذهب إن تركها عن رضا فهلكت لا يضمن؛ لأنه لما ذهب فقد أنشأ الوديعة، وإن كان عن غير رضا يضمن...الخ" (کتاب الایداع،ج:5،ص: 665،ط:سعید)وفیہ ایضا:"(وهي أمانة) هذا حكمها مع وجوب الحفظ والأداء عند الطلب واستحباب قبولها (فلا تضمن بالهلاك) إلا إذا كانت الوديعة بأجر أشباه معزيا للزيلعي (مطلقا) سواء أمكن التحرز أم لا، هلك معها شيء أم لا لحديث الدارقطني: ليس على المستودع غير المغل ضمان" (کتاب الایداع،ج:5،ص:664،ط:سعید)درر الحكام في شرح مجلة الأحكام میں ہے: "القاعدة الثانية، إذا هلكت الأمانة بسبب صنع الأمين وفعله أو تقصيره في أمر المحافظة أو من جهة مخالفة صاحب المال المعتبر شرعا وغير الجائز مخالفته يكون الأمين ضامنا."(الکتاب السادس،الباب الاول،ج:2،ص:236،ط:دار الجيل)الأشباه والنظائرةمیں ہے:"كذا في نفقات الظهيرية الخلف في ‌الوعد حرام كذا في أضحية الذخيرة وفي القنية."  (الفن الثانی،کتاب الحظروالاباحة،ص:247،ط:دار الكتب العلمية)موسوعۃ القواعد الفقہیہ میں ہے:"أولاً: لفظ ورود القاعدة:التحرز عن الغدر واجب...‌‌ثانيا: معنى هذه القاعدة ومدلولها:الغدر: نقض العهد.فلا يجوز نقض العهد ولذلك كان التحفظ والامتناع من نقضه واجبا، بل الامتناع عن حدوثه واجبا."(حرف التاء،القاعدة السادسة والأربعون،ج،:2،ص:217،ط:مؤسسة الرسالة)فتاوی عالمگیریہ میں  ہے:"إذا طلب الوديعة، فقال: اطلبها غدا، ثم قال في الغد: ضاعت، فإنه يسأل، إن قال: ضاعت قبل قولي اطلبها غدا، يضمن، وإن قال: ضاعت بعده لا للتناقض في الأول دون الثاني، كذا في الفصول العمادية."(کتاب الودیعة،الباب السادس،ج:4،ص:352،ط:المطبعة الكبرى الأميرية ببولاق مصر)فقط واللہ اعلم

Reference: Mishkat al-Masabih 2870 In-book reference : Book 11, Hadith 108: حوالہ

عنوان: امانت کے ضائع ہوجانے اور ضمان و عدم ضمان کا حکم
سوال: میری والدہ گاؤں سے آرہی تھیں، ان کی بڑی بھابھی نے ایک تولہ سونے کی بالیاں repearing کے لیے امانت کے طور پر دیے، کہ جب میرا بیٹا آئے گا تو یہ بالیاں اس کو دینا کہ وہ سنار کو دےدے گا، اس کے بیٹے نے آنے کے بعد کہا میرے پاس ٹائم نہیں ہے، اپنے شوہر کے ہاتھوں سنار کو بھجوادیں، گواہ کے طور پر ایک بندہ بھی میرے ساتھ تھا، سنار نے ایک ہفتہ کا ٹائم دیا، ایک ہفتے کے بعد جب میں لینے کے لیے گیاتو محلے والوں سے پتہ چلا کہ سنار بھاگ گیا ہے، اور یہ 2016ء کی بات ہے، ہم نے بروقت ان کو اطلاع دے دی کہ سنار بھاگ گیا ہے، انہوں نے کہا کہ اس میں تمہارا قصور نہیں ہے۔ اب آٹھ سال بعد ہمارے اوپر دعوی کیا ہے کہ ہمیں یا تو سونا دو یا موجودہ وقت کے حساب سے قیمت دو۔ اب اس بارے میں شریعت کیا کہتی ہے؟
جواب:
صورت مسئولہ میں مذکورہ سونے کی بالیاں  سائل کی والدہ کے پاس امانت تھیں، سائل کی والدہ نے اپنی بھابھی کے کہنے کے مطابق جب  سونے کی بالیاں  ان کے بیٹے کے حوالے کرنے کے لیے ان  کے بیٹے کو بلایا اور بیٹے نے از خود  یہ بالی لے جاکر سنار کو دینے کے بجائے یہ کہا کہ آپ اپنے شوہر (یعنی سائل کے والد )کے ذریعہ بھجوادیں ، اور سائل کی والدہ نے سائل کے والد کے ہاتھ  یہ بالیاں  بھجوائی اور سنار کو  دی گئیں  تو سائل کی والدہ اس امانت سے بری الذمہ ہوگئی تھیں، نیز سنار کے بھاگنے کی اطلاع بھی جب مذکورہ عورت کے بیٹے کو دے دی گئی اور اس وقت انہوں نے یہ بھی کہا کہ” آپ کا قصور نہیں“ تو اب آٹھ سال بعد مذکورہ سونےیا موجودہ قیمت کا مطالبہ کرنا جائز نہیں ہے۔شرح المجلہ لسلیم رستم باز میں ہے:"الوديعة أمانة في يد المودَع، فإذا هلكت بلا تعد منه و بدون صنعه و تقصيره في الحفظ لايضمن، ولكن إذا كان الإيداع بأجرة فهلكت أو ضاعت بسبب يمكن التحرز عنه لزم المستودع ضمانها".( أحكام الوديعة، رقم المادة:777، ج:1، ص:342، ط:مكتبه رشيديه)فتاوی ہندیہ میں ہے:"وأما حكمها فوجوب الحفظ على المودع وصيرورة المال أمانة في يده ووجوب أدائه عند طلب مالكه، كذا في الشمني الوديعة لا تودع ولا تعار ولا تؤاجر ولا ترهن، وإن فعل شيئا منها ضمن، كذا في البحر الرائق."(کتاب الودیعة، الباب الأول، ج: 4، ص: 338، دار الفکر)فتاوى قاضي خان میں ہے :"رجل له على رجل دين فبلغه أن المديون قد مات فقال جعلته في حل أو قال وهبته منه ثم ظهر أنه حي ليس للطالب أن يأخذ منه لأنه وهبه منه بغير شرط، رجل غصب عبداً أو ثوباً أو دابة أو دراهم وهي قائمة فأبرأه منها برئ الغاصب عن ضمان الغصب ويصير المغصوب أمانة في يده،وكذا لو قال المغصوب منه حللته من الغصب برئ الغاصب عن الضمان، وإن كان المغصوب مستهلكاً برئ الغاصب عن ضمان القيمة لأنه أبرأه عن الدين والدين يقبل الإبراء، فأما إذا كان المغصوب قائماً كان التحليل إبراء له عن سبب الضمان فتصير العين أمانة في يده عندنا." (كتاب الغصب، فصل في براءةالغاصب و المديون، ج: 3، ص: 124، ط: دارالكتب العلمية)فقط والله أعلم

Reference: Sunan Abi Dawud 3561 In-book reference : Book 24, Hadith 146 English translation : Book 23, Hadith 3554: حوالہ

عنوان: امین امانت کی واپسی کا دعوی کرے اور مودِع بعض ادائیگی تسلیم کرے اور بعض کا انکار کرے تو قسم کس پر ہوگی؟
سوال: میرے پاس ایک آدمی نے 1,53,000  روپے بطورِ امانت رکھے تھے، جس میں سے  1,30,000 روپے میں نے واپس کردیے تھے، اور باقی 23,000 روپے میرے ذمے باقی ہیں۔ لیکن وہ شخص اب دعویٰ کررہا ہے کہ آپ نے مجھے صرف 30,000  روپے  دیے ہیں، 1,23,000 روپے آپ کے ذمے باقی ہیں، وہ ایک لاکھ روپے کی واپسی کا انکار کررہا ہے۔اب پوچھنا یہ ہے کہ مذکورہ صورت میں کیا کیا جائے اور اس کے حل کا کیا طریقہ کار ہے؟ اور مذکورہ معاملہ میں قسم کس پر آئے گی؟
جواب: کسی بھی قسم کے لین دین کا معاملہ کرنا ہو تو اس کو  لکھنا مستحب ہے، اس لیے آپ کو چاہیے تھا کہ جب آپ نے مذکورہ آدمی کو  امانت میں سے 1,30,000 روپے واپس کیے تھے تو اسے لکھ لیتے یا اس پر گواہ بنا لیتے، تحریر اور گواہ نہ ہونے کی صورت میں  اولاً تو  مل بیٹھ کر یاد دہانی اور افہام وتفہیم کے ذریعے معاملہ کو حل کرنے کی کوشش کریں تا کہ قسم اُٹھانے کی نوبت ہی نہ آئے، اگر افہام و تفہیم سے حل نہ ہوسکے اور واقعتاً آپ نے امانت میں سے  1,30,000 روپے واپس کردیے ہیں تو قسم آپ پر آئے گی، آپ قسم اُٹھا کر ضمان سے بری ہو جائیں گے، تاہم یاد رہے کہ اگر جھوٹی قسم اُٹھائی  تو اللہ تعالیٰ کی پکڑ بہت سخت ہے، دنیا وآخرت میں اس کے خطرناک انجام کا سامنا کرنا پڑے گا۔المحیط البرہانی میں ہے :"إذا قال المستودع لصاحب الوديعة: بعثت بها إليك مع رسولي، وسمى بعض من في عياله؛ بأن قال: مع ابني، أو قال: مع عبدي وما أشبهه؛ كان القول قوله؛ لأن له أن يرد بيد هؤلاء، كما له الرد بنفسه، ولو ادعى الرد بنفسه كان القول قوله، فكذا إذا ادعى الرد بيد هؤلاء."(كتاب الوديعة، ‌‌الفصل السابع في رد الوديعة، ج : 5، ص : 544، ط : دار الكتب العلمية)فتاویٰ ہندیہ میں ہے :"(وأما معرفة المدعي من المدعى عليه) فهي أن المدعي من لا يجبر على الخصومة إذا تركها والمدعى عليه من يجبر على الخصومة وهذا حد عام صحيح وقال محمد رحمه الله في الأصل المدعى عليه هو المنكر وهذا صحيح لكن الشأن في معرفته والترجيح بالفقه عند الحذاق من أصحابنا - رحمهم الله تعالى - لأن الاعتبار للمعاني دون الصور والمباني فإن المودع إذا قال: رددت الوديعة فالقول له مع اليمين وإن كان مدعيا للرد صورة لأنه ينكر الضمان هكذا في الهداية."(کتاب الدعویٰ، الباب الأول، ج : 4، ص : 3، ط : دار لكتب العلمية)فقط واللہ اعلم

عنوان: اگر کسی ایک شریک سے نفع ضائع ہوجائے تو کیا اس پر ضمان لازم ہوگا؟
سوال: ہم دو پارٹنرز ہیں، ہمارا چھوٹا سا بائنڈنگ کا کام ہے، ہمارا حساب کتاب یہ ہے کہ مہینہ کی جو سیل ہوتی ہے، ہم اس کا پانچ تاریخ کو حساب کتاب کرتے ہیں، دکان کا کرایہ اور اسی طرح دیگر خرچ نکالنے کے بعد جو سیل بچتی ہے، وہ ہم دونوں آپس میں آدھا آدھا تقسیم کرلیتے ہیں، اگر کوئی پارٹنر چھٹی کرتا ہے تو دوسرا کام کرتا ہے، مثلًا اگر کوئی پارٹنر مہینہ ڈیڑھ مہینہ کی چھٹی کرتا ہے، توتب بھی دونوں سیل کا آدھا آدھا حصہ لیتے ہیں، ہم سارے پیسے دکان پر ہی رکھتے ہیں، اور پانچ تاریخ کو دکان کے خرچے وغیرہ نکالنے کے بعد آپس میں تقسیم کرلیتے ہیں، تو اب ہمارے ساتھ مسئلہ یہ ہوا کہ درمیان میں ایک پارٹنر چھٹی پر گیا ہوا تھا، تو اس دوران ستر ہزار روپے دونوں کے حصے میں آئے، ایک پارٹنر نے اپنے پیسے لے کر استعمال کرلئے، اور دوسرے پارٹنرکے پیسوں میں سے بیس ہزار روپے اس نے لے لئے، اور اس نے یہ کہا کہ پانچ تاریخ آتے ہی میں دوسرے کو اس کے پورے ستر ہزار روپے دے دوں گا، دوسرے پارٹنر کے باقی بچے ہوئے پچاس ہزار اس نے اپنے گھر میں رکھ دیئے، اور یہ کہا کہ جب دوسرا آئے گا تو اس کو دے دوں گا، لیکن وہ پیسے اس کے گھر سےغائب ہوگئے، اور مل ہی نہیں رہے ہیں، اب سوال یہ ہے کہ آیا اب یہ پچاس ہزار روپے اس پارٹنر پر دینا لازم ہے یا نہیں؟ جب کہ وہ بیس ہزار روپے جو اس نے اپنے پارٹنر کے استعما ل کئے ہیں، وہ اس کودے چکا ہے۔
جواب: صورتِ مسئولہ میں مذکورہ رقم کی حیثیت امانت کی تھی، اگر سارے پیسے دکان پر رکھنے کا معمول تھا، اس کے باوجود بھی ایک شریک دوسرے شریک کے نفع کی رقم گھر لے گیا ہے تو اس کا حکم یہ ہے کہ  اگر دوسرے شریک کی طرف سے پیسے گھر لے جانے کی صراحتاً یا دلالتاً اجازت نہیں تھی تو ایسی صورت میں پیسے گھر لے جانے سے ہی امانت میں تعَدِّی (امانت کی حفاظت میں کوتاہی) پائی گئی، اس کے بعد رقم کے غائب ہوجانے سے مذکورہ شریک پر اس کا ضمان لازم ہے، یعنی وہ دوسرے شریک کو مکمل رقم ادا کرنے کا ذمہ دار ہے، اور اگر دوسرے شریک کی طرف سے پیسے گھر لے جانے کی صراحتاً یا دلالتاً جازت تھی تو محض گھر لے جانے سے تو تعدی نہیں پائی گئی البتہ چونکہ مذکورہ شریک رقم ضائع ہونے کا کوئی معتبر اور معقول سبب بیان نہیں کررہا کہ جس سے تعدی نہ ہونے کا فیصلہ کیا جائے، محض رقم غائب ہونے کا دعوی کرنے سے عدمِ تعدی کا حکم نہیں لگے گا، لہذا اس شریک  کو چاہیے کہ تعدی نہ ہونے کا کوئی معتبر اور قابل تشفی ثبوت پیش کرے ورنہ اس پر غائب شدہ رقم کا ضمان لازم ہوگا۔فتاوی شامی میں ہے:"(وهو) أن الشريك (أمين في المال فيقبل قوله) بيمينه (في) مقدار الربح والخسران والضياع.....(قوله: والضياع) أي ضياع المال كلا أو بعضا ولو من غير تجارة."(کتاب الشرکة، مطلب فيما يبطل الشركة، ج:4، ص:319، ط: دار الفکر)شرح المجلہ لسلیم رستم باز میں ہے:"الوديعة أمانة في يد المودَع، فإذا هلكت بلا تعد منه و بدون صنعه و تقصيره في الحفظ لايضمن، ولكن إذا كان الإيداع بأجرة فهلكت أو ضاعت بسبب يمكن التحرز عنه لزم المستودع ضمانها."(الكتاب السادس في الأمانات، الباب الثاني في الوديعة، الفصل الثاني في احكام الوديعة، ج:1، ص:342، ط: مكتبه رشيديه)مجلۃ الاحکام  العدلیۃ میں ہے:"(المادة 787) إذا هلكت الوديعة أو طرأ نقصان على قيمتها في حال تعدي المستودع أو تقصيره يلزم الضمان."(الکتاب السادس في الأمانات، الباب الثاني في الودیعة، ص150، ط: کارخانه تجارت)فقط والله اعلم

عنوان: مسجد مدرسہ اور قربانی کے لیے جمع کی ہوئی رقم کو اپنے استعمال میں لانا کیسا ہے؟
سوال: ایک شخص نے مسجد  بنانے کا ارادہ کیا اور اس نے اپنی بیوی کے ذریعہ عورتوں کے گروپ میں میسج کیا  کہ ہمکسی علاقہ میں مسجد بنا رہے ہیں ، عورتوں نے تقریبا ایک سال تک خوب تعاون کیا، کچھ عرصہ بعد شک ہوا ،تحقیقات کروائیں تو معلوم ہوا کہ کوئی مسجد نہیں بن رہی،  سب دھوکہ  ہے،  اب جن لوگوں نے رقم دی ہے بقول ان کے  یہ تو پچھلے 3 سال سے مدرسہ کے لیے بھی زکوة،  خیرات  اور صدقات اور بقرۂ عید میں قربانی کے نام پر پیسے لے رہے ہیں،  اس شخص کی بیوی کے  بقول میرے شوہر نے مسجد کے معاملے میں دھوکہ کیا ہے،  باقی مدرسہ میں خود دیکھ رہی ہوں اور قربانیاں میرے سامنے ہوئی ہیں،  پھر اس کی بھی تحقیق ہوئی تو یہ بھی دھوکہ نکلا۔معلوم یہ کرنا ہے کہ کیا اس عورت کی بات کا اعتماد ہوگا؟اگرسب جھوٹ اور دھوکہ ہے تو زکوۃ اور  قربانیوں کا کیا ہوگا؟اور یہ سب کس کے ذمہ ہوں گی؟بہت ساری عورتوں نے اپنے رشتے داروں سے رقم لے کر اس عورت کےاکاؤنٹ میں بھیجے تھے،  ان سب کا کیا حکم ہے؟اگر کوئی مال دار ہے تو اس کا کیا حکم ہے؟ اور جو متوسط ہے اس کی زکوة اور قربانیوں کا کیا حکم ہے؟ اور مذکورہشخص کی بیوہ (ثناء) نے اپنی شاگردوں کو میسیج کیا، ان کی شاگردوں میں  سےایک شاگردہ( فاطمہ) نے اپنے رشتے داروں سے رقم لی تو ان کے رشتے داروں کی زکوۃ  اور  قربانی کا کیا  حکم؟ اور ایک شاگردہ نے رقم کےلیے  آگے دوسرے لوگوں سے بات کی،تو  ان  میں سے ایک نے کہا کہ میں نے یہ رقم  آپ کو دی ہے،  میں بری الذمہ ہوں،  تو اس کا کیا حکم ہے؟ایک شخص زید نے مدرسہ اور مسجد کے نام پر پیسوں کا تقاضہ کیا، دوسرے شخص عمرو کو اُن پر اعتماد تھا،  اُس اعتماد کی بنیاد پردوسرے شخص نے اپنے تعلّقات والوں میں اس مد کی رقم کی بات چلائی،  اب بکر نے پیسے جمع کر کے عمرو کو دیے اور کہہ دیا کہ اگر کچھ بھی اونچ نیچ ہوئی تو آپ ذمہ دار ہوگے،  کیوں کہ یہ زکوٰۃ ، قربانی اور صدقہ کی مد میں ہےا ور عمرونے ذمہ داری  قبول کی اورعمرو قابل اعتبار بھی ہے، پھر چند سال بعد پتہ چلتا ہے کہ وہ سب دھوکہ تھا، تو ایسی صورت میں  بکر اور اس کے تعلقات والے  بری الذمہ ہوں گے؟ اور اگر رقم واپس ملتی ہے تو  لوگوں کے کس طرح واپس کریں گے؟ اور  وہ زکوۃ کے شمار ہوں گے،  قربانی کے یا مسجد کے؟
جواب: صورتِ مسئولہ میں  اگر واقعۃًمذکورہ شخص اور اس کی بیوی نے   نہ  مسجد بنائی ، نہ مدرسہ کے مصارف میں پیسے خرچ  کیے اور نہ ہی لوگوں کے پیسوں سے ان کی قربانی کی تو  وہ دونوں گناہ گار  اور ان کے پیسوں کے ضامن ہوں گے، ان دونوں  کا مسجد کے لیے لی گئی رقم کو  مسجد کےعلاوہ کسی دوسری جگہ استعمال کرنا جائز نہ تھا،اور لوگوں سے رقوم جس کام کے لیے لی تھیں، اسی کام  میں خرچ کرنا لازم  تھا، اپنی ذاتی استعمال میں لانا یا کہیں او ر خرچ کرنا جائز نہ تھا، کیوں کہ وہ   دونوں مسجد اور مدرسہ کے  مال کو خرچ کرنےمیں وکیل تھے ، وہ رقم ان کے پاس بطورِ امانت کے تھی اور  وکیل کی تعدی یا غفلت وکوتاہی کی وجہ سے رقم ضائع ہونے کی صورت میں  وکیل پر ضمان ہوتا ہے اور یہاں ان دونوں   نےرقم جمع کرکے مسجد و مدرسہ میں خرچ نہ کی، اس لیے دونوں ضامن ہیں۔وکیل کے پاس مؤکل کی زکات یا قربانی  کی رقم ضائع ہونےکی صورت میں مؤکل کی زکات یا قربانی ادا نہیں ہوتی، اس لیے جن لوگوں نے زکات یا قربانی  کی مد میں رقم دی تھی، ان کی زکات اور قربانی  ادا نہیں ہوئی،اب ان لوگوں پر دوبارہ زکوۃ ادا کرنا ضروری ہے، نیزقربانی کے بدلے میں ایک متوسط بکرےیا بکری کی قیمت صدقہ کرنا ضروری ہے، یہ رقم وہ مذکورہ شخص/ اس کی بیوی سے لے کر خرچ کریں گے۔بکر اور اس کے تعلقات والوں نے زکاۃ، قربانی اور صدقات وغیرہ کی رقم عمروکو دی اور گڑبڑ کا ذمہ دار ٹھہرایا اور عمرو نےذمہ داری قبول بھی کرلی تو بکر اور اس کے تعلقات والے اپنی رقم کا مطالبہ عمرو سے کریں گے، نہ کہ زید سے اور عمرو اس رقم کا مطالبہ زید سے کرےگا اور بکر اور اس کےتعلقات والوں کی رقم ادا کرے گا۔نیز جیسے جیسے وہ رقم واپس ملتی جائےگی تو لوگوں کو ان کی رقم کے تناسب کے حساب سے واپس کی جائے گی، البتہ جس نےمسجد کی مد میں رقم  دی تھی اس پر دوبارہ مسجد کےلیے رقم دینا ضروری نہیں، لیکن  مسجد  کی مد میں رقم دینے کی نیت کرلی تھی تو دوبارہ دے دینا بہتر ہے۔غمز عيون البصائر في شرح الأشباه والنظائر میں ہے:" شرط الواقف يجب اتباعه لقولهم: شرط الواقف كنص الشارع أي في وجوب العمل به. "(كتاب الوقف، ج:2، ص:228، ط: العلمية)فتاوی شامی میں ہے:"وللوكيل أن يدفع لولده الفقير وزوجته لا لنفسه إلا إذا قال: ربها ضعها حيث شئت".(كتاب الزكاة، ج:2، ص:269، ط: سعيد)فتاوی ہندیہ میں ہے:"إذا كان عند رجل وديعة دراهم أو دنانير أو شيء من المكيل أو الموزون وأنفق شيئا منها في حاجته حتى صار ‌ضامنا ‌لما ‌أنفق لا يصير ضامنا لما بقي".(كتاب الوديعة، الباب الرابع فيما يكون تضييعا للوديعة وما لا يكون، ج:4، ص:348، ط: دار الفكر)البحر الرائق میں ہے:"وللوكيل بدفع الزكاة أن يدفعها إلى ولد نفسه كبيرا كان أو صغيرا، وإلى امرأته إذا كانوا محاويج، ولا يجوز ‌أن ‌يمسك ‌لنفسه ‌شيئا اهـ.إلا إذا قال ضعها حيث شئت فله أن يمسكها لنفسه كذا في الولوالجية". وفیہ أیضاً:"وفي الخانية من باب الأضحية: للوكيل بدفع ‌الزكاة أن يوكل بلا إذن، ولا يتوقف، وفي القنية من باب الوكالة بأداء ‌الزكاة لو أمره أن يتصدق بدينار على فقير معين فدفعها إلى فقير آخر لا ‌يضمن ثم رقم برقم آخر أنه في ‌الزكاة ‌يضمن، وله التعيين. اهـ".وفیہ أیضاً:"وهنا ‌الوكيل إنما يملك التصرف من الموكل وقد أمره بالدفع إلى فلان فليس له مخالفته كما في سائر أنواع الوكالة".(كتاب الزكاة، شروط أداء الزكاة، ج:2، ص:228/227، ط: دار الكتاب الإسلامي)فتاوی شامی میں ہے:"(قوله ولو تركت التضحية إلخ) شروع في بيان قضاء الأضحية إذا فاتت عن وقتها فإنها مضمونة بالقضاء في الجملة كما في البدائع"."(قوله ومضت أيامها إلخ) قيد به لما في النهاية: إذا وجبت بإيجابه صريحا أو بالشراء لها، فإن تصدق بعينها في أيامها فعليه مثلها مكانها، لأن الواجب عليه الإراقة وإنما ينتقل إلى الصدقة إذا وقع اليأس عن التضحية بمضي أيامها، وإن لم يشتر مثلها حتى مضت أيامها تصدق بقيمتها، لأن الإراقة إنما عرفت قربة في زمان مخصوص ولا تجزيه الصدقة الأولى عما يلزمه بعد لأنها قبل سبب الوجوب اهـ (قوله تصدق بها حية) لوقوع اليأس عن التقرب بالإراقة، وإن تصدق بقيمتها أجزأه أيضا لأن الواجب هنا التصدق بعينها وهذا مثله فيما هو المقصود اهـ ذخيرة".(كتاب الأضحية، ج:6، ص:320، ط: سعيد)فقط والله أعلم

عنوان: ٹھیکیدار کا مسجد کا چندہ لے کر بھاگ جانا
سوال: ایک جگہ مسجد کی تعمیر کے لئے چندہ جمع کیا گیا، جس میں کچھ زکات کی رقم تھی، جس کو باقاعدہ شرعی حیلے کے ذریعے سے مسجد کی تعمیر میں شامل کردیا گیا(جن مستحقِ زکات   لوگوں کو زکات کی رقم دی گئی تھی، انہوں نے اپنی مرضی سے مسجد کی تعمیر کے لئے جمع کروائی تھی)، اب جس ٹھیکیدار کو یہ رقم دی گئی، وہ یہ رقم لے کر بھاگ گیا ہے، اب سوال یہ ہے کہ جن لوگوں کی زکات کی رقم حیلہ کرکے مسجد میں دی گئی، ان کی زکات ادا ہوگئی یا نہیں؟اگر ادا نہیں ہوئی تو اس کی پھر کیا صورت ہوگی؟نیز جن لوگوں نے چندہ دیا تھا، اب کیا وہ وکیل سے اس چندہ کا مطالبہ کرسکتے ہیں یا نہیں؟  جبکہ چندہ جمع کرنے والاوکیل خود بھی اس معاملہ میں بے بس ہے اور خود صاحبِ استطاعت بھی نہیں ہے(انتظامیہ والے حضرات، جن کے پاس مسجد کا چندہ جمع ہوتا ہے اور وہ مسجد کی تعمیر میں خرچ کرتے ہیں)۔
جواب: واضح رہے کہ مسجد کےاخراجات کے لیے حیلہ تملیک کرنا درست نہیں ہے، اہلیانِ محلہ کو چاہیے کہ زکات اور واجب صدقات کے علاوہ اپنے خالص حلال مال سے مسجد کی خدمت کرنے کو  اپنی سعادت سمجھیں،   اگر مسجد پسماندہ اور غریب علاقے میں ہے اور اہلیانِ مسجد میں مسجد کے اخراجات کو عطیات کی مد سے پورا کرنے کی استطاعت نہیں ہے تو  اس علاقے سے باہر کے دیگر اہلِ خیر حضرات کو اس طرف متوجہ کیا جائے، اورحیلہ تملیک سے بچنے کی آخری حد تک سنجیدہ کوشش کی جائے۔اس کے بعد بھی اگر مذکورہ کوئی صورت ممکن نہ ہو اور کوئی اس کی ذمہ داری نہیں لیتا، تو اس صورت میں بوجہ مجبوری شرائط کے ساتھ حیلہ کی گنجا ئش ہو گی، یعنی فقیر کو زکات کی رقم دیتے وقت مسجد کی ضروریات تو بتادی جائیں ، لیکن اسے زکات کی رقم مالک بنا کر دی جائے اور دینے والا اور لینے والا یہ سمجھتاہو کہ فقیر مالک ومختار ہے، چاہے تو اسے مسجد کے اخراجات میں صرف کرے اور چاہے تو خود استعمال کرے اور پھر وہ فقیر دباؤ کے بغیر اپنی خوشی سے مسجد کے مصارف میں دے دے تودرست ہے۔صورتِ مسئولہ میں چونکہ زکات کی رقم پہلےمستحقِ زکات کو دے کر اس کو اس کا مالک بنا دیا تھا، لہذا جن لوگوں نے زکات کی  رقم ادا کی ہے، ان کی زکات ادا ہوگئی ہے، دوبارہ ان پر زکات ادا کرنا لازم نہیں ہے۔نیز چندہ کرنے والا وکیل مذکورہ معاملہ میں ایک امانت دار کی حیثیت رکھتا ہے، جب امانت  بغیر کسی تعدی کےامانت دار سے ہلاک ہوجائے، تو اس پر ضمان لازم نہیں ہوتاہے، لہذا صورتِ مسئولہ میں جن لوگوں نے چندہ کی رقم مسجد میں دی تھی، اور ٹھیکیدار  اگر واقعۃً انتظامیہ سے پیسے لے کر بھاگ گیاہے، تو اس صورت میں لوگ اس وکیل(انتظامیہ والوں سے)اس رقم کی واپسی کا مطالبہ نہیں کرسکتے ہیں۔فتاویٰ عالمگیری میں ہے:"إذا أراد أن يكفن ميتا عن زكاة ماله لا يجوز والحيلة فيه أن يتصدق بها على فقير من أهل الميت ، ثم هو يكفن به الميت فيكون له ثواب الصدقة ولأهل الميت ثواب التكفين، وكذلك في جميع أبواب البر التي لا يقع بها التمليك كعمارة المساجد وبناء القناطر والرباطات لا يجوز صرف الزكاة إلى هذه الوجوه."(کتاب الحیل، الفصل الثالث في مسائل الزكاة، ج:6، ص:392، ط:دار الفکر)کفایت المفتی میں ہے:سوال:زکات کا روپیہ کیا مسجد میں شرعی حیلہ کرکےیعنی کسی مستحقِ زکات کو زکات کاروپیہ دے کرپھر اس سے لے کر مسجد میں لگاسکتے ہیں یا نہیں؟یہ حیلہ شرعی کن کن امور میں ہوسکتا ہے؟جواب: سخت ضرورت کی حالت میں اس طرح حیلہ کر کے زکوۃ کی رقم مسجد میں خرچ کرنا جائز ہے کہ کسی مستحق زکوۃ کو وہ رقم بطور تملیک دیدی جائے اور وہ قبضہ کر کے اپنی طرف سے مسجد میں لگاوے یا کسی اور کام میں خرچ کر دے جس میں براہِ راست زکوۃ خرچ نہ کی جا سکتی ہو ۔"(کتاب الزکوۃ والصدقات،باب: تملیک و حیلۂ تملیک، ج:4، ص:305، ط:دار الاشاعت)درر الحكام في شرح مجلة الأحكام میں ہے:"الوديعة أمانة بيد المستودع بناء عليه إذا هلكت أو فقدت بدون صنع المستودع وتعديه وتقصيره في الحفظ لا يلزم الضمان. فقط إذا أودعت بأجرة لأجل الحفظ وهلكت بسبب ممكن التحرز كالسرقة تكون مضمونة......بناء عليه إذا هلكت الوديعة كلها أو بعضها أو فقدت بدون صنع المستودع وتعديه وتقصيره في الحفظ كما لو سرقت الوديعة كلها أو بعضها لا يلزم الضمان يعني أن خسائرها تعود على المودع."(الکتاب السادس الأمانات، الباب الثاني في الوديعة، الفصل الثاني في بيان أحكام الوديعة وضماناتها، ج:2، ص:266، ط:دار الجیل)فقط واللہ اعلم

عنوان: امین کا امانت کو اپنی رقم  کے ساتھ ملا کر رکھنے کے بعد ساری رقم چوری ہو جانے کا حکم
سوال: ایک بندے نے میرے پاس کچھ رقم بطورِ امانت رکھی تھی جس کو میں نے اپنی ذاتی رقم کے ساتھ(اس طور پر ملایا تھا کہ میں پیسوں کی گڈیوں کو جانتا تھا کہ فلاں میری ہیں اور فلاں امانت کی ہیں) ایک محفوظ جگہ پر رکھ دیا تھا، لیکن بعد میں میرے ایک معتمد ڈرائیور نے کسی طریقے سے گھر کی چابی بنوائی تھی  جو کہ میرے علم میں نہیں تھی، تو ڈرائیور نے موقع پاکر میرے ذاتی مال کے ساتھ وہ امانت شدہ رقم بھی چوری کر لی۔اب پو چھنا یہ ہےکہ کیا میری جانب سے کوئی کوئی غفلت پائی گئی ہے جس کی بنیاد پر میں ضامن ٹھہروں ؟جب کہ مودِع (امانت رکھنے والے )کا مؤقف یہ ہے کہ آپ کا گھر غیر محفوظ(کیوں کہ  آپ کے پاس مہمان  اور دیگر لوگوں کا آنا جانا رہتا ہے، اسی طرح ڈرائیور کا آنا جانا ہے) تھا آپ کی غفلت کی وجہ سے ایسا ہوا ہے۔
جواب:
امانت امین کے پاس حفاظت میں کوتاہی اور تعدّی کے بغیر ہلاک ہوجائے تو امین پر اس کا ضمان نہیں آتا، نیز اگر امین  امانت رکھی ہوئی چیز کو دوسری  چیزوں کے ساتھ اس طور پر ملا لے کہ اس کی پہچان مشکل ہو جائے تو یہ بھی تعدّی شمار ہوتی ہے۔صورتِ مسئولہ میں   اگر   واقعتاًآپ نے امانت کی رقم اپنی رقم کے ساتھ اس طور پر ملا کر رکھی تھی کہ آپ اس کی پہچان کر سکتے تھے، یعنی آپ کے علم میں تھا کہ  پیسوں کی فلاں گڈی میری اپنی  ذاتی ہے اور فلاں امانت کی ہے،اوررقم گھر میں محفوظ جگہ  رکھی ہوئی تھی  تو  رقم چوری ہونے کی صورت میں تعدّی  نہ پائے جانے کی وجہ سے آپ پر ضمان نہیں آئے گا،   جب بھی رقم واپس مل جائے تو امانت کی رقم مودِع (جس نےامانت رکھوائی تھی )کو  لوٹانا ضروری ہے، نیز  مہمانوں اور ڈرائیور کے آنے کی وجہ سے آپ کا گھر غیر محفوظ  نہیں کہلائے گا۔تنویر الابصار مع  الدر المختار میں ہے :"(وكذا لو خلطها المودع) بجنسها أو بغيره (بماله) أو مال آخر ابن كمال (بغير إذن) المالك (بحيث لا تتميز) إلا بكلفة كحنطة بشعير ودراهم جياد بزيوف مجتبى (ضمنها) لاستهلاكه بالخلط."ردالمحتار میں ہے :"(قوله لا تتميز) فلو كان يمكن الوصول إليه على وجه التيسير كخلط الجوز باللوز والدراهم السود بالبيض فإنه لا ينقطع حق المالك إجماعا. واستفيد منه أن المراد بعدم التمييز عدمه على وجه التيسير لا عدم إمكانه مطلقا بحر."(‌‌كتاب الإيداع، ج : 5، ص : 668/69، ط : سعید)المحيط البرہانی میں ہے :"إذا كانت الوديعة دراهم، فاختلط بدراهم المودع على وجه تيسر التمييز لا يصير المخلوط مشتركا بينهما، فإن اختلطت على وجه تعذر التمييز صار المخلوط مشتركا بينهما، وإن خلطهما بعض من في عيال المودع، وكان الخلط على وجه تعذر التمييز أو كان الخلط على وجه يتعسر التميز بأن خلط حنطة الوديعة بشعير المودع صار الخالط ضامنا."(‌‌كتاب الوديعة، ‌‌الفصل العاشر في المتفرقات، ج : 5، ص : 549، ط : دار الكتب العلمية)بدائع الصنائع میں ہے :"ومنها: أنه إذا ضاعت ‌في ‌يد ‌المودع بغير صنعه، لا يضمن، لما روي عن رسول الله صلى الله عليه وسلم أنه قال: "ليس على المستعير غير المغل الضمان ولا على المستودع غير المغل الضمان»'؛ ولأن يده يد المالك، فالهلاك في يده كالهلاك في يد المالك."(كتاب الوديعة،‌ فصل في بيان حال الوديعة، ج :8، ص : 363، ط : دار الکتب العلمیة)شرح المجلۃ للاتاسی میں ہے :" الوديعة امانة في يد الوديع فإذا هلكت بلا تعد من المستودع وبدون صنعه وتقصيره في الحفظ لا يلزم الضمان."(الکتاب السادس في الامانات، الباب الثاني في الودیعة، الفصل الثاني في احكام الوديعة وضمانها،المادة  :777، ج : 3، ص : 242، ط : رشیدیہ)فقط واللہ اعلم

Reference: USC-MSA web (English) reference : Book 21, Hadith 42 Arabic reference : Book 21, Hadith 1002: حوالہ

عنوان: امانت کا حکم، امانت کی رقم کوخرچ کرنے کے بعد واپس کرنے کا حکم
سوال: زید نے عمرو کے پاس ایک لاکھ (۱۰۰۰۰۰) روپے امانت کے رکھوائے ،جو کے پانچ ، پانچ ہزار والے نوٹ تھے ، عمرو کے پاس اکاؤنٹ میں ایک لاکھ کی رقم موجود تھی ، عمرو نے وہ رقم جو زید نے دی تھی اِستعمال کر لی اور زید کوبوقت مطالبہ اکاؤنٹ سے نکال کر دے دی ۔تو کیا یہ جائز ہے ؟دریافت طلب امور:1: امانت کی تعریف کیا ہے؟2:عمرو نے اُس رقم میں سے پانچ ہزار والے نوٹ لے لیے اور ہزار اور پانچ سو والے نوٹ اُس میں رکھ کر رقم پوری کردی ، تو کیا یہ جائز ہے ؟3:منشاء سوال یہ ہے کہ: ثمن تو متعین کرنےسے متعین نہیں ہوتا ، نیز کرنسی میں تو مالیت مطلوب ہوتی ہے ، عین کرنسی کا نوٹ مطلوب نہیں ہوتا ، جب کہ اَمانت میں تو عین شئی مطلوب ہوتی ہے ، اب یہ کرنسی امانت رکھی گئی ہے تو کیا اِس کا عین کا اِعتبار کیا جائے گا ، یا مالیت کا اِعتبار کیا جائے گا ؟نیز عرف عام میں تو یہ بہت رائج بھی ہے کہ مالیت کا اِعتبار ہوتا ہے ، عین نوٹ کا تو بوقت واپسی کوئی بھی اَمانت رکھوانے والا مطالبہ نہیں کرتا ۔ برائے مہربانی جواب عنایت فرماکر مشکور فرمائیں۔
جواب: 1:امانت کہتےہیں،کسی کواپنےمال کی حفاظت پرمقررکرنا۔2:صورتِ مسئولہ میں عمرو کے لیے زید کی امانت رکھوائی ہوئی رقم میں اس کی اجازت کے بغیر کسی قسم کا تصرف شرعًا جائز نہ  تھا، اس تصرف کی وجہ سےعمرو،زید کے لیے اس رقم کاضامن ہوا،لیکن چوں کہ عمرو نےاس رقم کے بدلے اور رقم اداکردی،تو اس کی وجہ سےوہ ضمان سےبری ہوگیا ہے۔3:سائل کایہ کہناکہ ثمن متعین کرنےسےمتعین نہیں ہوتا،یہ ضابطہ اتناعام نہیں ہے،جیسےسائل کاخیال ہے،بلکہ  علامہ شامی اوردیگرفقہائےکرام نےاس کی صراحت  کی ہے،ثمن کامتعین نہ ہونےکاتعلق صرف معاوضات کے ساتھ  ہےجب کہ امانت ،غصب،وکالت وغیرہ میں ثمن متعین ہوتا  ہے،جب تک امانت کی رقم بعینہ موجودہو،اسےواپس کیاجائےگا اس کےبدلےدوسری رقم واپس کرناجائزنہیں ہے۔اگراس مسئلہ کی مزیدتفصیل درکارہو،توذیل میں دیےگئےحوالہ جات  سےاستفادہ کرسکتےہیں۔فتاوی ہندیہ میں ہے:"أما تفسيرها شرعا فالإيداع هو تسليط الغير على حفظ ماله الوديعة ما يترك عند الأمين."(كتاب الوديعة، الباب الأول،ج:4، ص:338، ط:دار الفكر)الدرالمختارمیں ہے:"هو) لغة: من الودع أي الترك وشرعا (تسليط الغير على حفظ ماله صريحا أو دلالة) كأن انفتق زق رجل فأخذه رجل بغيبة مالكه ثم تركه، ضمن لأنه بهذا الأخذ التزم حفظه دلالة بحر (الوديعة ما تترك عند الأمين) وهي أخص من الأمانة."(كتاب المضاربة، كتاب الإيداع، ج:5، ص:662، ط:دار الفكر)الموسوعۃ الفقہیۃ الکویتیۃ میں ہے:"وإذا ‌أنفق الوديعة، ثم رد مثلها في مكانها، فقد اختلف الفقهاء في تضمينه:فقال الحنفية: إن ردها بعينها لم يضمن، وإن رد مثلها ضمن."(إتلاف الوديعة، ج:43، ص:58، ألناشر:وزارة الأوقاف والشئون الإسلامية - الكويت)فتاوی شامی میں ہے:"وعدم تعين النقد ليس على إطلاقه، بل ذلك في المعاوضات وفي العقد الفاسد على إحدى الروايتين، وفي المهر: ولو بعد الطلاق قبل الدخول، وفي النذر والأمانات والهبة والصدقة والشركة والمضاربة والغصب والوكالة قبل التسليم أو بعده، ويتعين في الصرف بعد هلاكه وبعد هلاك المبيع وفي الدين المشترك فيؤمر برد نصف ما قبض على شريكه وفيما إذا تبين بطلان القضاء بأن أقر بعد الأخذ أنه لم يكن له على خصمه شيء فيرد عين ما قبض لو قائما."(كتاب البيوع، مطلب في بيان الثمن والمبيع والدين، ج:5، ص:153،ط:دار المعرفة)وفيه ايضا:"لأن مال ‌الأمانة ‌يتعين بالتعيين."(كتاب الوكالة، ‌‌باب الوكالة بالخصومة والقبض،ج:5، ص:535، ط:دار الفكر)فتاوی ہندیہ میں ہے:"أن الثمن لو كان قائما في يد الأمين كان متعينا."(كتاب المحاضر والسجلات، محضر فيه دعوى ثمن أشياء أرسل المدعي إلى المدعى عليه ليبيعها،ج:6، ص:240، ط:دار الفكر)بدائع الصنائع میں ہے:"ولو تبايعا عينا بفلوس بأعيانها بأن قال: بعت منك هذا الثوب أو هذه الحنطة بهذه الفلوس جاز ولا يتعين، وإن عينت بالإشارة إليها حتى كان للمشتري أن يمسكها، ويرد مثلها، ولو هلكت قبل القبض لا يبطل البيع؛ لأنها وإن لم تكن في الوضع ثمنا فقد صارت ثمنا باصطلاح الناس، ومن شأن الثمن أن لا ‌يتعين ‌بالتعيين."(كتاب البيوع، فصل في حكم البيع، ج:5، ص:236، ط:دارالكتب العلمية)المبسوط للسرخسی میں ہے:"وإن ‌كانت ‌الوديعة ‌قائمة ‌بعينها ‌وهي ‌مائة ‌درهم ‌فصالحه ‌منها ‌على ‌مائة ‌درهم ‌بعد ‌إقرار ‌أو ‌إنكار ‌لم ‌يجز ‌إذا ‌قامت ‌البينة ‌على ‌الوديعة؛ ‌لأنها ‌عين ‌في ‌يد ‌المودع ‌فيكون ‌الصلح ‌عنها ‌معاوضة، ‌ومعاوضة ‌المائة ‌بالمائتين ‌باطل، ‌ولا ‌يمكن ‌تصحيحه ‌بطريق ‌الإبراء ‌والإسقاط؛ ‌لأن ‌العين ‌لا ‌تحتمل ‌ذلك."(كتاب الصلح، باب الصلح في العارية الوديعة، ج:21، ص:62، دار المعرفة)فقط والله اعلم

عنوان: ڈپریشن کا مریض اگر خود کو ماردے تو اس کی موت کا حکم
سوال: ڈپریشن کا مریض اگر خود کو ماردے تو اس کی موت کا کیا حکم ہے؟ جب کہ وہ ڈاکٹروں کے زیر علاج بھی ہو؟ کیا یہ خودکشی ہوگی یا کیا حکم ہوگااس کا؟
جواب:
صورتِ  مسئولہ  میں  اگر  کوئی شخص ڈپریشن کے مرض میں اس حد تک  مبتلا ہو کہ اس کے ہوش و حواس برقرار نہ رہیں اوروہ  اپنے آپ پر  قابو نہ رکھتا ہو  تو  اس کیفیت میں  اس شخص کا خود کی جان لے لینا خودکشی نہیں کہلاۓ گا ،ورنہ اگر اس طرح کی کیفیت نہ ہو تو  اس کا حکم بھی عام افراد کی طرح خودکشی کی حرمت کا ہی ہوگا ۔  مرقاة المفاتيح شرح مشكاة المصابيح    میں ہے:"عن أبي هريرة رضي الله عنه قال: قال رسول الله صلى الله عليه وسلم: " «من تردى من جبل فقتل نفسه ; فهو في نار جهنم يتردى فيها خالدا مخلدا فيها أبدا، ومن تحسى سما فقتل نفسه ؛فسمه في يده يتحساه في نار جهنم خالدا مخلدا فيها أبدا، ومن قتل نفسه بحديدة، فحديدته في يده يتوجأ بها في بطنه في نار جهنم خالدا مخلدا فيها أبدا» ". متفق عليه.قال الطيبي رحمه الله: والظاهر أن المراد من هؤلاء الذين فعلوا ذلك مستحلين له وإن أريد منه العموم، فالمراد من الخلود والتأبيد المكث الطويل المشترك بين دوام الانقطاع له، واستمرار مديد ينقطع بعد حين بعيد لاستعمالهما في المعنيين، فيقال: وقف وقفا مخلدا مخلدا مؤبدا، وأدخل فلان حبس الأبد، والاشتراك والمجاز خلاف الأصل فيجب جعلهما للقدر المشترك بينهما للتوفيق بينه وبين ما ذكرنا من الدلائل."(كتاب القصاص،رقم الحديث:3453، ج:6، ص:2262، ط:دارالفكر)مسنداحمدمیں ہے :"عن علي، أن النبي صلى الله عليه وسلم قال: " ‌رفع القلم عن ثلاثة، عن النائم حتى يستيقظ، وعن ‌المعتوه، - أو قال: المجنون - حتى يعقل، وعن الصغير حتى يشب ."(‌‌مسند الخلفاء الراشدين،‌‌ مسند علي بن أبي طالب رضي الله عنه ج : 2 ص : 266 ط: مؤسسة الرسالة)المبسوط للسرخسی میں ہے :"قال الشيخ الإمام الأجل الزاهد شمس الأئمة، وفخر الإسلام أبو بكر محمد بن أبي سهل السرخسي - رحمه الله - إملاء: اعلم بأن الله تعالى خلق الورى، وفاوت بينهم في الحجا، فجعل بعضهم أولو الرأي، والنهى ومنهم أعلام الهدى ومصابيح الدجى، وجعل بعضهم مبتلى ببعض أصحاب الردى فيما يرجع إلى معاملات الدنيا كالمجنون الذي هو عديم العقل والمعتوه الذي هو ناقص العقل، فأثبت الحجر عليهما عن التصرفات نظرا من الشرع لهما واعتبارا بالحجر الثابت على الصغير في حال الطفولية بسبب عدم العقل بعدما صار مميزا بسبب نقصان العقل، وذلك منصوص عليه في الكتاب فيثبت الحجر في حق المعتوه، والمجنون استدلالا بالنصوص بطريق التشبيه؛ لأن حالهما دون حال الصبي فالصبي عديم العقل إلى الإصابة عادة، والمجنون عديم العقل إلى الإصابة عادة، ولهذا جاز إعتاق الصبي في الرقاب الواجبة دون المجنون، فأما إذا بلغ عاقلا، فلا حجر عليه بعد ذلك."(كتاب الحجر،الفصل الأول الحجر على السفيه المبذر ج : 24،ص : 156 ط : دارالمعرفة)فقط واللہ اعلم

Reference: Riyad as-Salihin 389 In-book reference : Introduction, Hadith 389: حوالہ

عنوان: خریدی ہوئی چیز کا دکاندار کے پاس ہلاک ہوجانا
سوال: اگر گاہک کے کپڑے جل گئے پوری دکان سمیت تو کیا گاہک اپنے پیسوں کا مطالبہ کرسکتا ہے؟
جواب: صورتِ مسئولہ میں  اگر دکاندار نے کپڑے خریدار کے حوالے کر دیے تھے اور خریدار نے اپنے کپڑوں  پر قبضہ کرنے کے بعد وہ کپڑے دکاندار کے پاس چھوڑ دیے تھے، تو وہ کپڑے خریدار کی امانت تھے، لہذا اگر دکاندار کی طرف سے غفلت نہیں تھی، تو خریدار نقصان کا مطالبہ نہیں کر سکتا، اور اگر ابھی کپڑے خریدار کے حوالے نہیں کیے گئے تھے، اس سے پہلے وہ آگ لگنے سے جل گئے تو اس صورت میں خریدار کو اس کی مکمل رقم لوٹانا دکاندار پر لازم ہوگا۔تبین الحقائق میں ہے:"قال رحمه الله (لا بيع المنقول) أي لا يجوز بيع المنقول قبل القبض لما روينا ولقوله عليه الصلاة والسلام «إذا ابتعت طعاما فلا تبعه حتى تستوفيه» رواه مسلم وأحمد ولأن ‌فيه ‌غرر ‌انفساخ ‌العقد على اعتبار الهلاك قبل القبض؛ لأنه إذا هلك المبيع قبل القبض ينفسخ العقد فيتبين أنه باع ما لا يملك والغرر حرام لما روينا."(کتاب البیوع، باب التولية، فصل بيع العقار قبل قبضه، ج:4 ص:80  ط: رشیدیه)فقط والله اعلم

عنوان: امانت کے گم یا ضائع ہونے کی صورت میں شرعی حکم
سوال: اگر کوئی  کسی کے پاس امانت پیسے یا کوئی اور چیز رکھوائے اور وہ امانت گم یا ضائع ہو جا ئے تو اس کا شرعی حکم کیا  ہو گا؟
جواب: صورتِ مسئولہ میں   امانت کے پیسے یا کوئی بھی چیز ، جس کے پاس امانت رکھی گئی ہے ، اگر وہ اس کی تعدی یا کوتاہی ، غفلت کی وجہ سے گم یا ضائع ہوگئی  ہے اور شرعا  یہ ثابت ہوجائے کہ امانت والی چیز اس کی غفلت سے ضائع ہوئی  ہےتو اس صورت میں جس  شخص کے پاس امانت رکھی گئی تھی وہ   ضامن ہوگا ، اور اگر اس  نے امانت کو محفوظ رکھا اور اس کی حفاظت کرتا رہا اس کے باوجود وہ اس کی تعدی ، کوتاہی ، غفلت کے بغیر گم یا ضائع ہوگئی ، تو اس صورت میں جس کے پاس امانت رکھی گئی ہےاس پر کوئی ضمان لازم  نہیں ہوگا ۔شرح المجلہ لسلیم رستم باز میں ہے:"الوديعة أمانة في يد المودَع، فإذا هلكت بلا تعد منه و بدون صنعه و تقصيره في الحفظ لايضمن، ولكن إذا كان الإيداع بأجرة فهلكت أو ضاعت بسبب يمكن التحرز عنه لزم المستودع ضمانها".( الكتاب السادس في الأمانات ، الباب الثاني في الوديعة ، الفصل الثاني في احكام الوديعة ج: 1 ص: 342 ط: مكتبه رشيديه)فتح القدیر میں ہے :"قال (الوديعة أمانة في يد المودع إذا هلكت لم يضمنها) لقوله  عليه الصلاة والسلام "ليس على المستعير غير المغل ضمان ولا على المستودع غير المغل ضمان".(كتاب الوديعة ج: 8 ص: 485 ط: دار الفکر )فقط والله اعلم

عنوان: امانت کا استعمال کرنا اور عاریت پر دینے کا حکم
سوال: میں ایک سوال پوچھنا چاہتا ہوں ، ماضی میں ایک شخص نے میرے پاس کچھ چیزیں امانت رکھوائیں، پھر ایک شخص نے ان امانت والی اشیاء میں سے ایک چیز مجھ سے استعمال کے لیے مانگی اور میں اس کو منع نہ کرسکا، اس نے وہ چیز کچھ عرصہ استعمال کی اور پھر میں نے وہ چیز اصل مالک کو لوٹا دی، لیکن میں اس کو یہ نہ بتا سکا کہ یہ چیز استعمال کی گئی ہے، اسی طرح کچھ امانت کے کپڑے تھے جو میں نے خود بھی استعمال کیے اور اپنے دوست کو بھی دیے، پھر مالک نے امانت لینے کے بعد ان کپڑوں کا کوئی مطالبہ نہیں کیا، اب مجھے پریشانی ہے، مجھے اس غلطی کے تدارک کے لیے کیا کرنا چاہیے۔
جواب:
صورتِ مسئولہ میں امانت رکھی ہوئی ہی اشیاء میں سے کچھ کسی دوسرے کو استعمال کے لیے دینا دینا  سائل کے لیے جائز نہیں تھااور یہ امانت رکھنے والے کی حق تلفی ہے،سائل نے چوں کہ واپس کرتے وقت مالک کو نہیں بتایا اور اس سے حق تلفی کی معافی نہیں مانگی تو سائل کو اب چاہیے کہ مکمل صورتِ حال مال کو بتا کر اپنی اس حق تلفی پر ان سے معذرت کرلے اور مالک کو چاہیے کہ وہ اس پر سائل کو معاف کردے۔اسی طرح امانت کے کپڑوں کا خود سائل کا استعمال کرنا اور دوست کو استعمال کے لیے دینا شرعا نا جائز تھا اور مالک کی حق تلفی تھی، نیز پھر باقی امانت کے ساتھ ان کپڑوں کا واپس نہ کرنا مزید خیانت ہے، سائل کے ذمہ ان کپڑوں کا لوٹانا واجب ہے، اگر وہ کپڑے اب موجود نہیں ہیں اور استعمال کی وجہ سے خراب اور ختم ہوگئے تو پھر سائل پابند ہے کہ ان کپڑوں کی قیمت مالک کو ادا کرے۔فتاوی ہندیہ میں ہے:"وأما حكمها فوجوب الحفظ على المودع وصيرورة المال أمانة في يده ووجوب أدائه عند طلب مالكه، كذا في الشمني الوديعة لا تودع ولا تعار ولا تؤاجر ولا ترهن، وإن فعل شيئا منها ضمن، كذا في البحر الرائق."(کتاب الودیعۃ، الباب الاول، ج نمبر ۴، ص نمبر ۳۳۸، دار الفکر)فتاوی ہندیہ میں ہے:"وإذا تعدى المودع في الوديعة بأن كانت دابة فركبها أو ثوبا فلبسه أو عبدا فاستخدمه أو أودعها عند غيره ثم أزال التعدي فردها إلى يده زال الضمان، وهذا إذا كان الركوب والاستخدام واللبس لم ينقصها، أما إذا نقصها ضمن، كذا في الجوهرة النيرة."(کتاب الودیعۃ،الباب الرابع، ج نمبر۴، ص نمبر ۳۴۷، دار الفکر)مرقاۃ المفاتیح میں ہے:"وعن عبد الله بن عمرو قال: قال رسول الله صلى الله عليه وسلم: «أربع من كن فيه كان منافقا خالصا، ومن كانت فيه خصلة منهن كانت فيه خصلة من النفاق حتى يدعها: إذا اؤتمن خان، وإذا حدث كذب، وإذا عاهد غدر، وإذا خاصم فجر» ". متفق عليهإذا اؤتمن) بالبناء للمفعول أي وضع عنده ‌أمانة (خان) أي بالتصرف غير الشرعي."(کتاب  الایمان، باب الکبائر، ج نمبر۱، ص نمبر ۱۲۸، دار الفکر)فقط و اللہ اعلم

Reference: Riyad as-Salihin 689 In-book reference : Book 1, Hadith 10: حوالہ

عنوان: مسجد اور مدرسوں کے چندہ کی رقم  کوخیانت کرنااوردوبارہ معافی مانگنے کاحکم
سوال: ہمارے یہاں مدرسہ کے مہتمم نے مدرسہ کے فنڈ کا غلط استعمال کرتے ہوئے اپنے رشتہ دار کو مدرسہ کی ایک لاکھ رقم دیدیاپھر تحقیق وتفتییش سےجب خیانت سامنے آئی تو جناب مہتمم صاحب نےمدرسہ کے شوریٰ کے افراد سے معافی مانگ لی اور چند کے علاوہ نے معاف بھی کردیا، سوال یہ ہے کہ ایسے خائن مہتمم اور خیانت پر معافی دینے والے شوریٰ کےافراد کے ساتھ عوام کیا سلوک کرے؟ کیا مدرسہ کی شوریٰ کو خیانت شدہ مال معاف کرنے کا شرعاً حق ہے ایسے مہتمم کے ساتھ کیا برتاؤ ہونا چاہیے ؟
جواب:
واضح رہے کہ مسجد اور مدرسوں کے چندہ کی  رقم امانت ہو تی ہے ،  اس رقم کو اسی مصرف میں لگانا ضروری ہوتا ہے جس مقصد کے لیے وہ دی گئی ہو، اور  امانت میں بلا اجازتِ مالک تصرف کرنا جائز نہیں، اجتماعی مال  میں تصرف کرکے اپنی ذات کے لیے استعمال کرنا تمام اصحابِ حقوق کے ساتھ خیانت ہے۔صورتِ  مسئولہ میں  مسجد اور  مدرسہ  کے چندہ کی رقم  امانت ہے، اس کو  اپنی ذات کے  لیے استعمال کرنا یا کسی کو بلاعوض دیناجائز نہیں ہے، اس لیے اگر خدا نخواستہ  مہتمم صاحب نے   چندہ کی رقم اپنے ذاتی استعمال   میں خرچ کی ہو   تو  اپنے اس عمل پر  اللہ کے حضور استغفار کریں ،اور  اتنی  ہی  رقم بطور ضمان کے مسجد اور مدر سہ کے فنڈ میں اداکردے،اور آئندہ کے لیے مکمل احتیاط کرے ، چوں کہ خیانت  کا تعلق مہتمم صاحب  کی ذات سے ہے اس لیے ان کو معاف کیا جاسکتا ہے ،لیکن چوں کہ غبن شدہ رقم کا تعلق مستحق افراد اور مدرسے کے مصارف سے ہے اس لیے  اس رقم کو معاف نہیں کیا جاسکتا اور بہر صورت مہتمم صاحب کو مقررہ رقم مدرسے کے فند میں ادا کرنی ہوگی۔تاہم اگر مسجد یا مدرسے کی باقاعدہ انتظامیہ ہو اور اس نے مہتمم کے لیے تنخواہ مقرر کی ہو  اور مہتمم  ضابطے کے مطابق صرف اپنی تنخواہ کے بقدر رقم وصول کرتا ہو تو اس کی اجازت ہوگی،لہذا معافی مانگنے والے کے اور جس سے معافی طلب کی جارہی ہو، ان کے حالات مختلف ہیں اور حالات کے اعتبار سے حکم بھی مختلف ہے۔جس سے معافی طلب کی جارہی ہو، اگر اسے اندازا  ہو کہ معافی مانگنے  والے کو معاف کردیا تو وہ دوبارہ زیادتی کرے گا اور اس کے اس عمل کی حوصلہ افزائی ہوگی، تو ایسی صورت میں اس کے فسق یا  جہالت کی اصلاح کی نیت سے  اسے معاف نہ کرنا اور جائز بدلہ لینا یا قیامت کے دن کے بدلہ سے ڈرانا صرف جائز  ہے، تاہم ایسے شخص کے دل میں یہ جذبہ ہونا بہتر ہے کہ جب اصلاح ہوجائے تو اسے دل سے معاف بھی کردے۔ نیز اگر یہ جذبہ بھی ہو کہ اصلاح نہ ہو، تب بھی دل سے معاف کردے؛ تاکہ قیامت میں مسلمان بھائی کی پکڑ نہ ہو، تو یہ اعلیٰ ظرفی کی بات ہے، اگرچہ اس پر لازم نہیں۔اسی طرح معافی مانگنے والا اگر اپنی زیادتی پر نادم (پشیمان و پریشان) نہ ہو، بلکہ رسمی معافی مانگ رہا ہو اور صاحبِ حق اسے معاف نہ کرے تو اسے قیامت کے دن کی پکڑ سے ڈرنا چاہیےاللہ تبارک وتعالی  کا ارشا ہے :"{اِنَّ اللّٰهَ لَا یُحِبُّ الْخَآئِنِیْنَ }." [الانفال:58]'' بے شک اللہ تعالیٰ خیانت کرنے والوں کو پسند نہیں فرماتا۔ ''"{اِنَّ اللّٰهَ لَا یُحِبُّ كُلَّ خَوَّانٍ كَفُوْرٍ }." [الحج:38]'' کوئی خیانت کرنے والا ناشکرا، اللہ تعالیٰ کو ہرگز پسند نہیں۔ ''صحیح البخاری میں ہے:"إن بعدكم قوما ‌يخونون ولا يؤتمنون، ويشهدون ولا يستشهدون، وينذرون ولا يفون، ويظهر فيهم السمن." (کتاب الشھادات،‌‌باب: لا يشهد على شهادة جور إذا أشهد،ج:3،ص:171،ط:السلطانية)'' بے شک تمہارے بعد ایسے لوگ پیدا ہوں گے جو خیانت کریں گے اور وہ امانت کی پاس داری کرنے والے نہیں ہوں گے۔ اور وہ گواہی دیں گے حال آں کہ  ان سے گواہی طلب نہیں کی جائے گی۔ اور نذریں مانیں گے مگر پوری نہیں کریں گے۔ اور ان میں موٹاپا عام ہوگا۔''فتاوی شامی میں ہے:"‌لا ‌يجوز ‌لأحد من المسلمين أخذ مال أحد بغير سبب شرعي."[كتاب الحدود،ج:4،ص:61،ط:سعيد]وایضا فیہ:"(ويبدأ من غلته بعمارته)ثم ما هو أقرب لعمارته كإمام مسجد ومدرس مدرسة يعطون بقدر كفايتهم. (قوله: ثم ما هو أقرب لعمارته إلخ) أي فإن انتهت عمارته وفضل من الغلة شيء يبدأ بما هو أقرب للعمارة وهو عمارته المعنوية التي هي قيام شعائره قال في الحاوي القدسي: والذي يبدأ به من ارتفاع الوقف أي من غلته عمارته شرط الواقف أولا ثم ما هو أقرب إلى العمارة، وأعم للمصلحةكالإمام للمسجد، والمدرس للمدرسة يصرف إليهم إلى قدر كفايتهم، ثم السراج والبساط كذلك إلى آخرالمصالح."(كتاب الوقف: ج:4، ص:366، ط: سعید)وایضا فیہ:"صرحوا بأن مراعاة غرض الواقفين واجبة."(كتاب الوقف، مطلب في المصادقة على النظر، ج:4، ص: 445، ط: سعيد)العنایہ مع فتح القدیر میں ہے :"والأصل فیه أن الشرط إذا کان مقیداً والعمل به ممکناً وجب مراعاته والمخالفة فیه توجب الضمان".( کتاب الودیعة،ج :8،ص:495،ط:دار الفكر ) التفسير الكبير میں ہے: "الصفة الخامسة: قوله تعالى: والذين إذا أصابهم البغي هم ينتصرون والمعنى أن يقتصروا في الانتصار على ما يجعله الله لهم ولا يتعدونه، وعن النخعي أنه كان إذا قرأها قال كانوا يكرهون أن يذلوا أنفسهم فيجترئ عليهم السفهاء، فإن قيل هذه الآية مشكلة لوجهين الأول: أنه لما ذكر قبله وإذا ما غضبوا هم يغفرون فكيف يليق أن يذكر معه ما يجري مجرى الضد له وهو قوله والذين إذا أصابهم البغي هم ينتصرون؟ الثاني: وهو أن جميع الآيات دالة على أن العفو أحسن قال تعالى: {وأن تعفوا أقرب للتقوى} [البقرة: 237] وقال: وإذا مروا باللغو مروا كراما [الفرقان: 72] وقال: {خذ العفو وأمر بالعرف وأعرض عن الجاهلين} [الأعراف: 199] وقال: {وإن عاقبتم فعاقبوا بمثل ما عوقبتم به ولئن صبرتم لهو خير للصابرين} [النحل: 126] فهذه الآيات تناقض مدلول هذه الآية وال

Reference: Mishkat al-Masabih 1324 In-book reference : Book 4, Hadith 733: حوالہ

Reference: Reference: Surah Al-Hajj, Ayah 38 | : سورۃ الحج، آیت نمبر 38 حوالہ

عنوان: امانت کے مال میں تعدی کرنے کا حکم
سوال: میں نےاپنے جاننے والے سے ایک بکرا خریدا سودا کر دیا تھا البتہ پیسے ابھی ادا نہ کیے تھے کچھ دنوں میں ادا کرنے تھے نیز ہمارے پاس رکھنے کی جگہ نہ تھی میں نے ان سے کہا آپ عید تک اپنے پاس رکھیں کچھ دن سے بکرا ان کے پاس تھا انھوں نے آگے بیچا بھی نہیں کیونکہ بکرے کا سودا میرے ساتھ ہو چکا تھا اگرچہ قیمت ادا کرنا اور اپنے گھر لانا باقی تھا آج بکرا ذبح ہو گیا تو آیا وہ بکرا میرے ذمہ داری ہے  چاہے نفع ہو یا نقصان یا پھر جس سے میں نے خریدا اس کی ذمہ داری ہے؟
جواب: صورت مسئولہ میں اگر آپ نےبکرا خریدنے کے بعداپنے پاس جگہ نہ ہونے کی وجہ سے وہ بکرا بائع کے پاس ہی  چھوڑےرکھا تھا،تو شرعا یہ بکرا بائع کے پاس امانت تھا اور بائع کا ا س بکرے کو آپ کی اجازت کے بغیر ذبح کردینا امانت کے مال میں  تعدی ہونے کی وجہ سے قابل ضمان ہے،لہذا آپ پر بکرے کی قیمت اور بائع پر اس کا ضمان لازم ہے۔مجلۃ الاحکام  العدلیۃ میں ہے:"(المادة 787) إذا هلكت الوديعة أو طرأ نقصان على قيمتها في حال تعدي المستودع أو تقصيره يلزم الضمان."(الکتاب السادس فی الامانات،الباب الثانی فی الودیعۃ،ص150،ط؛نور محمد)فقط واللہ اعلم

عنوان: میت کی امانت اس کے ورثہ کو حوالہ کرنا ضروری ہے
سوال: آج سے تقریباً دس یا بارہ سال پہلے میرے مالی حالات خراب تھے، اس وقت محلے کی ایک بوڑھی عورت جو اکثر گھر آیا کرتی تھی، ایک مرتبہ وہ گھر والوں کی بغیر موجودگی میں آئی اور ایک چھوٹے رومال میں سونے کے دو جھمکے تھے مجھے دکھا کر بولی بیٹا یہ امانت رکھوا رہی ہوں، اپنی امی کو دینا جب وہ گھر آئے تو میں نے وہ رکھ دی اور اس بوڑھی اماں کے جانے کے بعد شیطانی خیال آگیا ،تو ان دونوں جھمکوں پر سونے کے پھول اور پتوں کی ڈیزائن موجود تھے،  میں نے دونوں سے ایک ہی طرح کے ڈیزائن  کیے گئے دو چھوٹے چھوٹے سونے کے پتّے پلاس سے کاٹ کر مارکیٹ میں سنار کے پاس جھوٹ بول کر بیچ دیے کہ یہ گھر سے لایا ہوں، جھمکوں سے ٹوٹے تھے اب ان کو بیچنا هے۔ ٹھیک سے یاد نہیں کہ اس وقت 3 ہزار يا 6 هزار روپے ملے جو کہ میں نے خرچ کردیے۔اس کے کچھ دن بعد وہ عورت گھر آئی اور اپنے جھمکے لے گئی، لیکن کچھ دن بعد واپس آکر امی کو بولا کہ ان جھمکوں سے دو پتے غائب ہیں۔ لیکن امی کو معلوم نہیں تھا،  اس نے صاف انکار کردیا اور مجھ سے کہنے لگیں:  یہ عورت ایسا بول رہی تھی، پر ہمیں کیا پتا۔ میں نے تب بھی اپنا راز دفن رکھا۔ اس کے کچھ عرصے بعد وہ بوڑھی اماں فوت ہوچکی تھیں اور اس کا ایک بیٹا بھی ہوتا تھا جس سے میں کبھی نہیں ملا اور وہ اماں اس بگڑے بیٹے سے وہ چھپاتی تھی،  شاید وہ موالی تھا۔لیکن اس امانت میں خیانت کے بعد میں تب سے شرمندہ ہوں اور اب جب کہ میرے حالات اچھے ہیں الحمدللہ، تو براہِ  کرم مجھے راستہ دکھایا جائے کہ میں اب وہ خیانت کیسے واپس کروں؟  کس کو دوں؟ اگر ان کے گھر میں سے کوئی فرد ہو تو کیا اس کو دے سکتا ہوں؟ یا اس عورت جو فوت ہوچکی  ہے، اس کے ایصالِ ثواب کے لیے کچھ کیا جا سکتا؟ اگر ہاں تو کس طریقے سے؟ نیز یہ کہ اس وقت جو رقم سونار سے ملی اگر تین یا چھ ہزار میں سے چھ ہزار ہی فرض کروں تو کیا اب وہی چھ ہزار رپے دینے  ہوں گے یا اب اس سے زائد؟ مہربانی کر کے مجھے اس امانت میں خیانت کے بوجھ سے نکلنے میں رہنمائی فرمائیں! تفصیلی جواب کا منتظر  رہوں گا، اور اس گناہ کے عذاب سے بچنے کے لیے بھی دعا چاہیے!
جواب: سائل اس گناہ پر دل سے  توبہ واستغفار کرے۔ اور زیور سے جو پتے کاٹ کر سائل نے بیچے تھے،  اتنے وزن کا سونا یا اتنے وزن  کے سونے کی آج کل کی قیمت  بوڑھی  اماں کے شرعی ورثہ کے حوالے کرے۔ ایصالِ ثواب   کا حکم اس وقت دیا جاتا ہے جب  میت کے ورثہ موجود نہ ہوں، یہاں میت کے ورثہ موجود ہیں  ؛ لہذا آپ اس کو میت کے ایصال ثواب کے لئے صدقہ خیرات نہیں کرسکتے، بلکہ وہ میت کے ورثاء کو واپس کرنا ضروری ہے۔تفسیر مظہری میں ہے:"و أمّا ما تعلق بحقوق العباد فلا بدّ فيه من ردّ المظالم و استرضاء المظلوم".(التفسير المظهري: تفسير سورة النساء (1/ 748)، ط. مكته رشيديه باكستان)فتاویٰ شامی میں ہے:"(قوله: ويجددون التوبة) ومن شروطها رد المظالم إلى أهلها".(حاشية ابن عابدين على الدر المختار: كتاب الصلاة، باب الاستسقاء (2/ 185)، ط. سعيد، باكستان)فقط والله اعلم

عنوان: BC کی رقم جمع کرنے والے کا یہ رقم اپنے استعمال میں لانا
سوال: ایک شخص نے گروپ بنایا ہے لوگوں سےقسط جمع کرتاہے لیکن جو پیسے اس کے پاس جمع ہوتے ہیں اس پر وہ کاروبار کرتا ہے اور جب قسط کا ٹائم آجاتا ہے تو وہ پورے پیسے دے دیتا ہے۔اب سوال یہ ہے کہ یہ پیسے قسط کے ذمہ دار کےلیے استعمال کرنا کیسا ہے؟وضاحت:  یہ کاروباری دوست ہیں ہر ایک اپنا اپنا کام کرتا ہے، دس بندے ہیں، انہوں نے آپس میں مشورہ کیا کہ مہینے میں دس دس ہزار روپے جمع کریں گے اور پھر قرعہ اندازی میں جس کا نام نکلے گا، وہ پیسے یعنی ایک لاکھ روپیہ اس کے ہوں گے،  پھر دوبارہ پیسے جمع کریں گے دس دس  ہزار پھر قرعہ اندازی ہوگی، اسی طرح سارے بندوں کو ایک لاکھ روپیہ مل جاتے ہیں،  اب سوال یہ ہے کہ یہ پیسے ایک بندہ اکٹھے کرتا ہے،  اس کے لئے قرعہ اندازی سے پہلے یہ پیسے استعمال کرنا کیسا ہے  ؟(لیکن قرعہ اندازی کرتے وقت یہ بندہ پیسے پورے دے دیتا ہے )
جواب: سوال میں ذکر کردہ صورت مروجہ کمیٹی (BC) کی ہے، اور جو شخص رقم جمع کرتا ہے اس کے پاس یہ رقم امانت ہے، لہذا اس شخص کا امانت دینے والوں کی اجازت کے بغیر یہ رقم اپنے استعمال میں لانا جائز نہیں ہے۔فتاوى هنديہ میں ہے:"وأما حكمها فوجوب الحفظ على المودع وصيرورة المال أمانة في يده ووجوب أدائه عند طلب مالكه، كذا في الشمني.  الوديعة لا تودع ولا تعار ولا تؤاجر ولا ترهن، وإن فعل شيئا منها ضمن، كذا في البحر الرائق."(كتاب الوديعة،الباب الأول، 4/ 338، ط: رشیدیہ)فقط واللہ اعلم

عنوان: رہائشی ہوٹل میں ہوٹل کی طرف سے ملی ہوئی اشیاء کا حکم
سوال: کچھ لوگ حج و عمرہ کے یا کسی اور سفر پر جاتے ہیں، ان کا قیام اکثر مہنگے ہوٹل میں ہوتاہے،ہوٹل انتظامیہ کی طرف سے دیگر سروس کی طرح غسل خانے میں صابن شیمپو اور ٹشو پیپر فری دیا جاتاہے،اور کچھ ہوٹل میں چائے اور کافی کا سامان بھی دیاجاتا ہے،اور روزانہ صفائی کے دوران جب دیکھا جاتا ہے یہ چیزیں ختم ہوگئی ہیں یا متعلقہ جگہ پر موجود نہیں ہیں تو اور رکھ دی جاتی ہیں یا بعض اوقات کم رکھی ہوتی ہیں تو  پھر بھی مزید رکھ دی جاتی ہیں، عوام الناس کی ایک کثیر تعداد کی سوچ ہے ان چیزوں کے پیسے ہمارے ہوٹل کے کرائے میں شامل ہے اس لئے وہ ان اشیاء کو صفائی والے کے آنے سے قبل اٹھاکر اپنے پاس جمع کرلیتے ہیں،اور روزانہ اس طرح کرکے کچھ دنوں میں بہت ساری چیزیں جمع کرلیتے ہیں۔سوال یہ ہے کہ عوام کی ایک کثیر تعداد کا یہ طرز عمل ٹھیک ہے یا نہیں؟
جواب:
صورتِ مسئولہ میں ہوٹلوں میں جو چیزیں مثلاً صابن ،ٹشوپیپر،شیمپو اور جو ضروری اشیاء دی جاتی ہیں وہ ہوٹل میں رہائش پذیر لوگوں کو سہولت فراہم کرنے اور ان کے  استعمال کے لیے ہوتی ہیں نہ کہ اُن لوگوں کی ذخیرہ اندوزی کے لیے ،اور اُن لوگوں کا یہ سمجھنا کہ یہ اشیاءہمارے   کرائے میں   شامل ہیں، اس وجہ سے اس کو جمع کرنا  شرعاً ناجائز اور ہوٹل والوں کے ساتھ خیانت  ہے۔ البتہ  جن اشیاء کے بارے میں عرف یہ ہو کہ وہ کسی فرد کے استعمال کے بعد دوسرے کو نہیں دی جاتیں، بلکہ نئے آنے والے کے لیے نئی اشیاء رکھ  کر  سابقہ مستعمل اشیاء کچرے میں پھینک دی جاتی ہوں تو  یہ اشیاء لینے کی گنجائش ہوگی، گو انہیں بھی نہ لینا بہتر  ہے۔ حدیث شریف میں ہے: "حدثنا وكيع قال: سمعت الأعمش قال: حدثت عن أبي أمامة قال: قال رسول الله صلى الله عليه و سلم: يطبع المؤمن على الخلال كلها إلا الخيانة و الكذب." (مسند الإمام أحمد بن حنبل، ج: 36، صفحہ: 504، رقم الحدیث: 22170، ط:  مؤسسة الرسالة)و فیه أیضاً:"حدثنا سفيان، عن الأعمش، عن عبد الله بن مرة، عن مسروق، عن عبد الله بن عمرو أن النبي صلى الله عليه وسلم قال: " أربع من كن فيه كان منافقا خالصا، ومن كانت فيه خصلة منهن كانت فيه خصلة من النفاق حتى يدعها: إذا اؤتمن خان، و إذا حدث كذب، و إذا عاهد غدر، و إذا خاصم فجر. تابعه شعبة، عن الأعمش."(صحیح البخاری ، باب علامة المنافق، ج: 1، ص: 16، رقم الحدیث: 34، ط: دار طوق النجاة)فقط واللہ اعلم

Reference: Hadith 12, 40 Hadith an-Nawawi: حوالہ

عنوان: کمپنی کی جانب سے غلطی سے اکاؤنٹ میں بھیجی گئی رقم کا حکم
سوال: میں  اپنے اکاؤنٹ میں پیسے ڈلوانےبینک گیا،انہوں نے میرےاکاؤنٹ میں پیسے ڈالے، لیکن وہ میرے اکاؤنٹ میں نہیں آئے، بلکہ error(خرابی) کا میسج آیا، تو بینک والے نے مجھ سے پیسے نہیں لیے،اورمیں واپس آگیا،لیکن کچھ دیر بعد میرے اکاؤنٹ میں پیسے آگئے،میں پیسے دینے کے لیے دوبارہ بینک گیا،بینک مینیجر سے بات ہوئی ،اوران کو ساری بات بتائی،توانہوں نے کہا کہ ہمارےیہاں سےپیسے نہیں گئے،ہماری details(تحقیق و تفصیل )کے مطابق ہمارے پاس پیسے پورے ہیں، یہ غلطی کمپنی کی طرف سے ہوئی ہے،ہم آپ سے پیسے نہیں لے سکتے،لہذا یہ غلطی جب کمپنی کی پکڑ میں آئے گی تو وہ خود آپ کے اکاؤنٹ سے پیسے کاٹ لے گی۔اب سوال یہ ہے کہ مذکورہ پیسے جو کہ بعدازاں کمپنی ازخود میرے اکاؤنٹ سے کاٹ لے گی، کیا یہ بطورِ قرض میرے پاس موجود ہیں،اور اس کو فی الحال استعمال کرنا جائز ہے یا نہیں؟
جواب: صورتِ مسئولہ میں سائل کے اکاؤنٹ میں  کمپنی کی جانب سے غلطی سے جو رقم بھیجی گئی ہے، وہ امانت کہلائے گی،قرض نہیں کہلائے گی ، کیوں کہ یہ رقم سائل کے اکاؤنٹ میں سسٹم کی غلطی اور خرابی کی وجہ سے آئی ہے، کمپنی کی جانب سے بالقصد وارادہ نہیں بھیجی گئی ہے۔نیز جس وقت یہ رقم سائل کے اکاؤنٹ میں آئی ہے،اگر اس وقت اکاؤنٹ میں سائل کی ذاتی کوئی رقم نہ ہواور بعد میں بھی کسی قسم کی رقم سائل کی جانب سے اکاؤنٹ میں نہیں ڈالی گئی ہو تو کمپنی کی جانب سےغلطی سے بھیجی گئی رقم کا حکم بدستور امانت کا ہے،اس کو ذاتی استعمال میں لانا درست نہیں ہے۔اور اگر خالی اکاؤنٹ میں مذکورہ رقم آجانے کے بعد سائل کی جانب سےاپنی ذاتی رقم اس اکاؤنٹ میں ڈالی گئی ہو تو  رقم کی اختلاط کی وجہ سے سائل اس امانت رقم کاضامن اور مالک ہوجائےگا،لیکن کمپنی کو مذکورہ رقم کاضمان ادا کرنے سےقبل  مضمونہ رقم کواستعمال میں لانا درست نہیں ہے، البتہ سائل کمپنی سے اس کواستعمال کرنے کی اجازت لے لے،یا کمپنی ازخود اجازت دے دے، تو مذکورہ رقم استعمال کی جاسکتی ہے۔اور اگر سائل کے اکاؤنٹ میں رقم پہلے سے موجود ہو بعدازاں سسٹم کی خرابی سے آنے والی مذکورہ رقم کا اکاؤنٹ  میں موجود رقم سے اختلاط ازخود ہوا ہو،تو اس صورت میں کمپنی یا سائل کا عمل دخل شامل نہیں ہے،اس لیے سائل اس رقم کا ضامن نہیں ہے، البتہ اکاؤنٹ میں موجود مجموعی رقم میں سائل اور کمپنی دونوں اپنے اپنے حصے کی رقم کے بقدر شریک ہیں،اور کمپنی کے حصہ کی رقم بغیر اجازت لیے استعمال کرنا درست نہیں ہے۔الجوہرۃ النیرۃ میں ہے:"والأمانة هي الشيء الذي وقع في يده من غير قصد بائن ‌ألقت ‌الريح ثوبا في حجره."(كتاب الوديعة، ج:1، ص:346، ط:المطبعة الخيرية)الموسوعۃ الفقہیۃ الکویتیۃ میں ہے:"الأمانة: ضد الخيانة، والأمانة تطلق على: كل ما عهد به إلى الإنسان من التكاليف الشرعية وغيرها كالعبادة والوديعة، ومن الأمانة: الأهل والمال. ..ما كانت بدون عقد كاللقطة، وكما إذا ألقت الريح في دار أحد مال جاره، وذلك ما يسمى بالأمانات الشرعية."(حرف الألف،ج:6، ص:36، ط:دارالسلاسل)فتاوی ہندیہ میں ہے:"وأما حكمها ‌فوجوب ‌الحفظ على المودع وصيرورة المال أمانة في يده ووجوب أدائه عند طلب مالكه، كذا في الشمني. الوديعة لا تودع ولا تعار ولا تؤاجر ولا ترهن، وإن فعل شيئا منها ضمن، كذا في البحر الرائق."(كتاب الوديعة، الباب الأول، ج:4، ص:339، ط:دارالفكر)وفيه ايضا:"المودع إذا خلط الوديعة بماله أو بوديعة أخرى بحيث لا تتميز ضمن، كذا في السراجية (الخلط على أربعة أوجه):... والرابع خلط بطريق الممازجة للجنس بالجنس كخلط دهن اللوز بدهن الجوز أو لا بطريق الممازجة كخلط الحنطة بالحنطة والدراهم البيض بالدراهم البيض، وبها ينقطع حق المالك عند أبي حنيفة - رحمه الله تعالى - لتعذر إيصال عين حقه إليه، وقال: هو مخير إن شاء شاركه في المخلوط، وإن شاء ضمنه مثله، كذا في المضمرات."(كتاب الوديعة، الباب الرابع، ج:4، ص:347، ط:دارالفكر)فتاوی شامی میں ہے:"(وكذا لو خلطها المودع) بجنسها أو بغيره (بماله) أو مال آخر ابن كمال (بغير إذن) المالك  (بحيث لا تتميز) إلا بكلفة كحنطة بشعير ودراهم جياد بزيوف مجتبى (ضمنها) لاستهلاكه بالخلط لكن لا يباح تناولها قبل أداء الضمان.(وإن بإذنه اشتركا) شركة أملاك (كما لو اختلطت بغير صنعه) كأن انشق الكيس لعدم التعدي.وفي الرد:(قوله لاستهلاكه) وإذا ضمنها ملكها، ولا تباح له قبل أداء الضمان، ولا سبيل للمالك عليها عند أبي حنيفة ولو أبرأه سقط حقه من العين والدين بحر.(قوله: بغير صنعه) فإن هلك هلك من مالهما جميعا، ويقسم الباقي بينهما على قدر ما كان لكل واحد منهما كالمال المشترك بحر."(كتاب الإيداع، ج:5، ص:668، ط:سعيد)بدائع الصنائع میں ہے:"ولو اختلطت بماله بنفسها من غير صنعه؛ لا يضمن وهو شريك لصاحبها أما عدم وجوب الضمان؛ فلانعدام الإتلاف منه، بل تلفت بنفسها؛ لانعدام الفعل من جهته؛ وأما كونه شريكا لصاحبها؛ فلوجوده معنى الشركة؛ وهو اختلاط الملكين."(كتاب الوديعة، فصل في بيان ما يغير حال الوديعة من الأمانة إلى الضمان،ج:6، ص؛213، ط:دارالكتب العلمية)فتاوی ہندیہ میں ہے:"شركة ملك وهي أن يتملك رجلان شيئا من غير عقد الشركة بينهما.وحكمها وقوع الزيادة على الشركة بقدر الملك، ولا يجوز لأحدهما أن يتصرف في نصيب الآخر إلا بأمره، وكل واحد منهما كالأجنبي في نصيب صاحبه."(كتاب الشركة، الباب الاول، الفصل الاول في بيان أنواع الشركة، ج:2، ص:301، ط:دارالفكر)فقط والله اعلم

عنوان: امانت کی رقم میں تصرف کرنا اور اس سے فائدہ اٹھانا
سوال: ایک شخص کسی جگہ بابو کی ذمہ داری پر فائز ہے اور اس کے پاس فیس و دیگر مد جمع ہوتے ہیں، جس کا حساب مینیجر کو مہینہ کے آخر میں دینا ہوتا ہے، اس صورت میں پورے مہینہ تمام رقم اس کے پاس رہتی ہے ،تو اس میں سے وہ کچھ تصرف کر لے اور حساب کے وقت ملا کر پورا پورا دے دے تو کیا ایسا کرنا اس کے لینا جائز ہے؟نیز رقم کی حفاظت کے لیے بینک میں رکھ دیتا ہے جس سے اس کا بھی فائدہ ہوتا ہے، جیسے بینک کا مینمم بیلینس نہیں رکھنا پڑتا ہے تو ان تمام صورتوں میں کیا حکم ہے؟
جواب: صورتِ مسئولہ میں مذکورہ شخص کے پاس فیس وغیرہ کی جو رقم ہوتی ہےوہ رقم اس کے پاس امانت ہے اور امانت میں مالکان کی اجازت کے بغیر تصرف کرنا شرعا جائز نہیں، اور تصرف کرنے کی صورت میں (اگر چہ بعد میں ادا کرے)مذکورہ شخص گناہ گار ہوگا، اگر اس تصرف کے بعد یہ رقم ضائع ہوجاتی ہے تو اس کا ضمان بھی لازم ہوگا، البتہ حفاظت کی خاطر یہ رقم بینک میں رکھنے سے مینمم بیلنس(کم سے کم رقم جو بینک اکاؤنٹ پر ہونی چاہیے) کا فائدہ ضمنا حاصل ہوجاتاہے، اس سے امانت پر کوئی فرق نہیں پڑےگا۔الاختیار لتعلیل المختار میں ہے:"‌‌كتاب الوديعة وهي أمانة إذا هلكت من غير تعد لم يضمن، وله أن يحفظها بنفسه، ومن في عياله وإن نهاه  وليس له أن يحفظها بغيرهم إلا أن يخاف الحريق فيسلمها إلى جاره، أو الغرق فيلقيها إلى سفينة أخرى، فإن خلطها بغيرها حتى لا تتميز ضمنها، وكذا إن أنفق بعضها ثم رد عوضه وخلطه بالباقي قال: (وليس له أن يحفظها بغيرهم) ; لأنه ما رضي بحفظ غيرهم، فإن الناس يتفاوتون في الأمانات وصار كالوكيل والمضارب ليس له أن يوكل ولا يضارب لما تقدم أن الشيء لا يتضمن مثله (‌وكذا ‌إن ‌أنفق ‌بعضها ثم رد عوضه وخلطه بالباقي) فهو استهلاك على الوجه الذي بينا."(کتاب الودیعة ، ج:3، ص:26، ط:دار الکتب العلمیة)فتاوی عالمگیری میں ہے:"‌وأما ‌حكمها ‌فوجوب الحفظ على المودع وصيرورة المال أمانة في يده ووجوب أدائه عند طلب مالكه، كذا في الشمني،الوديعة لا تودع ولا تعار ولا تؤاجر ولا ترهن، وإن فعل شيئا منها ضمن، كذا في البحر الرائق."(کتاب الودیعة،ج:4، ص:338، ط:دار الکتب العمیة)فقط واللہ اعلم

عنوان: امانت کی رقم تبدیل کرنا
سوال: اگر کوئی (کسی) شخص کے پاس امانت میں 5000کا نوٹ رکھے اور امانت دیتے وقت 1000روپے کا پانچ نوٹ دے دے تو کیا اس شخص نے امانت میں خیانت کی یا نہیں اور یہ خیانت میں آتا ہے یا نہیں ؟
جواب: امانت میں جو رقم رکھوائی جائے،بعینہ وہ رقم لوٹانا ضروری ہے،لہذا اگر کسی نے امانت میں پانچ ہزار روپے کسی کو امانت کے طور پر دیے ہیں،تو پانچ ہزار کا وہی نوٹ واپس کرنا ضروری ہے،امانت  کی رقم/نوٹ تبدیل کرکے دینا (اگر چہ وہ مالیت میں برابر ہوں) یا ایک ہزار کے پانچ نوٹ ادا کرناشرعا درست نہیں ہے۔یہ امانت میں خیانت کےحکم  میں ہے۔بہتر یہ ہے کہ امانت کی رقم پر کوئی نشانی وغیرہ لگاکر اس کو علیحدہ سے رکھیں،تاکہ امانت کی رقم اپنی ذاتی رقم کے ساتھ خلط نہ ہو،علیحدہ رکھنے میں اگرپریشانی ہو توامانت رکھنے والے سے یہ کہہ دے کہ یہ رقم امانت نہیں؛ بلکہ قرض ہے، آپ کو جب ضرورت ہو مجھ سے طلب کرلیا کریں، ایسی صورت میں اس شخس کے لیے اس رقم میں حسب منشا تصرف کرنا،رقم تبدیل کرنا وغیرہ شرعا جائز رہے گا؛ البتہ اگر کبھی قرض کی یہ رقم چوری ہوجائے یا ضائع ہوجائے تو  بہرحال یہ رقم ادا کرنی ہوگی، خواہ چوری یا ضائع ہونے میں اس شخص  کی کوتاہی کا دخل ہو یا نہ ہو، جبکہ امانت کا حکم اس سے مختلف ہے، امانت کو  بعینہٖ محفوظ رکھنے کی صورت میں اگر بلاتعدی رقم ضائع ہوجائے تو اس شخص پر ضمان ادا کرنالازم نہ ہوگا۔الدر المختار وحاشیہ ابن عابدین میں ہے:"(وكذا لو خلطها المودع) بجنسها أو بغيره (بماله) أو مال آخر ابن كمال (بغير إذن) المالك  (بحيث لا تتميز) إلا بكلفة كحنطة بشعير ودراهم جياد بزيوف مجتبى (ضمنها) لاستهلاكه بالخلط."(کتاب الایداع،ج5،ص668،ط؛سعید)فقط واللہ اعلم

عنوان: وکیل کا مؤکل کے مال میں خیانت کرنے کا حکم
سوال: ایک شخص نے دوسرے شخص کو بطورِ مضاربت کام کرنے کےلیے کچھ رقم دی، اور اصل مالک(رب المال) نےرقم دیتے وقت کام کرنے والے(مضارب) کو اس بات کا مکمل اختیار دیا تھا کہ وہ جو کام کرنا چاہے، جیسا چاہے کرسکتاہے، نیز یہ اجازت بھی دی تھی کہ کام کرنے کے دوران اگر کسی ملازم کی ضرورت ہوتو ملازم بھی رکھ سکتاہے، ان ملازمین کی تنخواہ مالک (رب المال) دے گا، کام کرنے والے (مضارب )نے کام شروع کیا، اور ضرورت پڑنے پر کام کرنے کےلیے ملازمین بھی رکھتا رہا، اس دوران یہ ہوا کہ مضارب(کام کرنے والا) اصل مالک (رب المال) سے ملازمین کے لیے جو ماہانہ تنخواہیں وصول کرتاتھا، ان میں سے ایک ملازم کی تنخواہ اپنے پاس ہی رکھتارہا، مذکورہ ملازم کو تنخواہ نہیں دیتاتھا، اور اس بات کا علم نہ ہی ملازم کو تھا کہ مالک(رب المال) نے اس کےلیے تنخواہ مقرر کی ہے، جو مضارب لے رہا ہے، اور نہ ہی اصل مالک(رب المال) کو اس بات کا علم تھا کہ مضارب مذکورہ ملازم کی تنخواہ اپنے پاس رکھ رہا ہے۔کچھ عرصہ کے بعد جب یہ معاملہ کھلا، تو مضارب (کام کرنے والا) پہلے تو انکار کررہا تھا، پھر بعد میں یہ کہنے لگا کہ وہ تنخواہ ملازم نے انہیں ہر مہینے ہدیہ کرتا رہتا تھا، اب سوال یہ پوچھنا ہے کہ کیا اس طرح ہدیہ کرنا درست ہے، جب کہ اس  تنخواہ کے مالک(ملازم) کو معلوم ہی نہ ہو، اور اس کی طرف مضارب اپنے حق میں ہدیہ سمجھے؟ اگر یہ ہدیہ درست نہیں تو کیا مضارب پر مذکورہ رقم کی واپسی ضروری ہے؟وضاحت: رب المال نے مضارب کو مضاربت کا معاملہ طے کرتے وقت یہ کہا تھا کہ ضرورت پڑنے پر آپ کام کرنے کےلیے ملازمین بھی رکھ سکتے ہو، جب کام شروع ہوا، تو کام کرنے کےلیے ملازمین کی ضرورت تھی، اس کےلیےمضارب نے رب المال کے علم میں لانے کےبعد ملازمین رکھے تھے، یعنی رب المال کو ملازمین کا پتہ تھا، اور رب المال نے خود ہی ہرایک کےلیے تنخواہ طے کرکے ہرایک کو ماہانہ تنخواہ دیتے رہے، اس دوران مضارب نے دھوکہ دہی سے کام لیا، اور ایک ملازم کی تنخواہ اپنے پاس روکتا تھا، اور اپنے ذاتی استعمال میں خرچ کرتا رہا۔
جواب:
واضح رہے کہ کسی کو ہدیہ / ہبہ(گفٹ) کرنے کا مطلب و معنی یہ ہوتاہے کہ اپنی مملوکہ چیز کا کسی دوسرے کو بغیر عوض کے مالک بنایا جائے، نیزکاروبار سے متعلق عرف کے مطابق جتنے بھی اخراجات ہوں، وہ مالِ مضاربت سے لیے جاتےہیں، اور ان اخراجات کو منافع تقسیم کرنے سے پہلے نفع سے منہا کیا جائے گا، البتہ ذاتی اغراض کے لیے صرف شدہ رقم مالِ مضاربت سے لینا جائز نہیں۔ صورتِ مسئولہ میں مضارب(کام کرنے والے)کےلیے مذکورہ  ملازم کی تنخواہ اس کی اجازت کے بغیر خودرکھ لیناشرعاً درست نہیں تھا؛ کیوں کہ تنخواہ کی یہ رقم مضارب کے پاس مالک کی امانت تھی، اور مضارب رب المال(اصل مالک) کی طرف سے اس رقم کو ملازم تک پہنچانے کےلیے وکیل تھا، جسےاصل  ملازم تک پہنچانا مضارب کے ذمہ ضروری تھا،  مضارب نےمذکورہ رقم کے پہنچانے میں جو خیانت کی ہے، اس کی وجہ سے وہ گناہ گار ہوگا، مضارب  اپنے اس فعل پر  تو بہ و استغفارکرے، اور جتنی رقم ملازم کی تنخواہ سے  لی ہے، اتنی رقم ملازم کے حوالے کردے، رسول اللہ صلی اللہ علیہ وسلم نے کسی مسلمان کا مال اس کی اجازت کے بغیر استعمال کرنے کو حرام قرار دیا ہے، ارشاد نبوی ہے:"قال رسول الله صلى الله عليه وسلم: ’’ألا تظلموا ألا ‌لا ‌يحل ‌مال امرئ إلا بطيب نفس منه ‘‘. رواه البيهقي في شعب الإيمان والدارقطني في المجتبى."ترجمہ:’’خبردار کسی پر ظلم و زیادتی نہ کرو، خبردار کسی آدمی کی ملکیت کی کوئی چیز اس کی دلی رضامندی کے بغیر لینا حلال اور جائز نہیں ہے ۔‘‘(مشکوٰۃ المصابیح، باب الغصب والعاریة، الفصل الثانی، حدیث:2946، ج:2، ص:889،  ط:المكتب الإسلامي - بيروت)فتاویٰ شامی میں ہے:"(هي) لغة: التفضل على الغير ولو غير مال. وشرعا: (تمليك العين مجانا) أي بلا عوض."(كتاب الهبة، ج:5، ص:687، ط:سعید)فتاویٰ ہندیہ میں ہے:"والنفقة هي ما يصرف إلى ‌الحاجة ‌الراتبة وهي الطعام والشراب والكسوة وفراش ينام عليه والركوب وعلف دابته كذا في محيط السرخسي. ومن ذلك غسل ثيابه والدهن في موضع يحتاج إليه كالحجاز وأجرة الحمام والحلاق وإنما يطلق في جميع ذلك بالعرف حتى يضمن الفضل إن جاوزه."(كتاب المضاربة، الباب الثاني عشر في نفقة المضارب، ج:4، ص:312، ط:رشیدیة)الموسوعة الفقهية الكويتيةمیں ہے:"تتعلق بالوكيل أحكام، منها:الأول: أن يقوم الوكيل ‌بتنفيذ ‌الوكالة في الحدود التي أذن له الموكل بها أو التي قيده الشرع أو العرف بالتزامها."(وكالة، أحكام الوكالة:الحكم الأول، تنفيذ الوكالة، ج:45، ص:37، ط:دارالسلاسل)فقط واللہ اعلم

Reference: Mishkat al-Masabih 3387 In-book reference : Book 14, Hadith 6: حوالہ

عنوان: مسجد کے لیے چندہ جمع کرنے والے کا چندہ کی رقم کو عاریت کے طور پراپنے ذاتی استعمال میں لانا
سوال: محلے کی مسجد کے لیے اہل علاقہ سے ماہانہ بنیاد پر چندہ اکٹھا کرنا میرے ذمہ ہے، جو مکمل جمع کرکے مہینہ کے کسی بھی تاریخ کو انتظامیہ کے حوالے کر دیتا ہوں تو اس ضمن میں کچھ سوالات پوچھنے ہیں:اول :یہ کہ کچھ لوگ مجھے راستے میں ہی چندہ دے دیتے ہیں، جو میں جا کر رجسٹر میں درج کرکے پیسے متعلقہ جگہ پر رکھ دیتا ہوں ،لیکن بسا اوقات وہ پیسے اپنی متعلقہ جگہ پر  رکھنے سے پہلے میں انہیں  اپنے کسی کام میں لگا لیتا ہوں اور پھر بعد میں مسجد کے پیسوں میں رکھ دیتا ہوں یعنی رجسٹر میں لکھ تو دیتا ہوں لیکن پیسے بعد میں رکھتا ہوں۔دوسرا: یہ کہ کبھی کبھار جب گھر والوں کو ایمرجنسی ضرورت ہوتی ہے تو چوں کہ مسجد کے پیسے قریب ہی پڑے ہوتے ہیں ،تو وہ یہاں سے اُٹھا کر استعمال کرلیتے ہیں اور بعد میں رکھ دیتے ہیں تو اب پوچھنا یہ تھا کہ میرا اور میرے گھر والوں کا ایسا کرنا باعثِ گناہ تو نہیں ہے؟ یاد رہے کہ مسجد کے پیسوں سے الحمدللہ ایک روپیہ بھی اِدھر اُدھر نہیں ہوتا ،بس وقتی ضرورت کے تحت استعمال کر کے واپس رکھ دیتے ہیں، بلکہ کبھی کبھی میں اپنی جیب سے کچھ پیسے چندہ کے پیسوں میں اس نیت سے ڈال دیتا ہوں کہ اگر خدانخواستہ کچھ کمی بیشی ہوئی ہو تو پوری جائے۔
جواب: صورتِ مسئولہ میں جب محلے کی مسجد کے لیے اہلِ علاقہ سے چندہ جمع کرنا سائل کے ذمہ  ہے اور چندہ جمع کرنے کے بعد سائل وہ چندہ انتظامیہ کے حوالے کرتا ہے تو یہ چندہ کی رقم سائل کے پاس امانت ہوتی ہے اور امانت کی چیز کو مالک کی اجازت کے بغیر امین کےلئے  استعمال کرنا شرعاً درست نہیں  اور  مذکورہ صورت میں چوں کہ یہ چندہ کی رقم مسجد کے لیے وقف ہے تو واقفین کی اجازت کے بغیر امین(سائل  اور اس کے گھر والوں ) کے لیے اس کو ذاتی استعمال میں لانا جائز نہیں اور اگر استعمال کرلیا تو ایسا کرنا باعثِ گناہ ہے اور سائل کے ذمہ اسی قدر رقم واپس کرنا لازم ہے۔فتاوی ہندیہ میں ہے:"‌وأما ‌حكمها ‌فوجوب ‌الحفظ ‌على ‌المودع وصيرورة المال أمانة في يده ووجوب أدائه عند طلب مالكه، كذا في الشمني ۔الوديعة لا تودع ولا تعار ولا تؤاجر ولا ترهن، وإن فعل شيئا منها ضمن، كذا في البحر الرائق."(كتاب الوديعة، الباب الأول في تفسير الايداع،338/4 ، ط: رشيدية) فقط والله أعلم

عنوان: بہن کی امانت رکھے ہوئے مال میں سے بھائی کا مطالبہ کرنا
سوال: ایک خاتون جن کی عمر 80 سال سے زیادہ ہے، مطلقہ ہیں، ایک بھائی تقریباً 70 سال کے ہیں، ان کے علاوہ بھانجے بھتیجے وغیرہ ہیں، ان خاتون کا ذہنی توازن اب خراب رہنے لگا ہے، خاتون کا کچھ زیور ہے اور ایک مکان کو بیچ کر حاصل کی گئی رقم ہے، یہ تمام چیزیں انہوں نے اپنی ایک 60 سالہ بھانجی کے پاس رکھوائی ہوئی ہیں، اور اسی بھانجی کے گھر یہ خاتون رہتی ہیں، خاتون کا اپنی بھانجی سے کہنا ہے کہ یہ میری ساری چیزیں تمہارے پاس امانت ہیں، میرے مرنے کے بعد تدفین وغیرہ کے اخراجات اسی میں سے کرنا، پھر میری طرف سے کسی کو حج کرانا اور جو بقیہ مال بچ جائے وہ کسی مسجد میں لگا دینا، ان کا مزید کہنا یہ بھی ہے کہ میرے مال میں سے کچھ بھی میرے بھائی کو نہ دینا، اگر تم نے دیا تو حشر کے دن میں تمہارا گریبان پکڑوں گی، یہ بیان خاتون کا پہلے بھی تھا اور ذہنی توازن خراب ہونے کے بعد بھی ہے۔دوسری طرف ان خاتون کے جو بھائی ہیں ،وہ بھانجی سے کہتے ہیں کہ مجھے بہن کے مال میں سے دو لاکھ روپے دو، بھانجی نے ماموں سے کہا کہ خالہ منع کرتی ہیں آ پ کو دینے سے، لہٰذا میں آپ کو نہیں دے سکتی۔آپ سے راہ نمائی چاہیے کہ بھانجی اس صورتِ حال میں کیا کرے؟ کیا وہ ان کے بھائی (اپنے ماموں) کو رقم دے دے یا خالہ کی ہدایت کے مطابق نہ دے؟
جواب: صورتِ مسئولہ میں مذکورہ خاتون کا مال ان کی بھانجی کے پاس بطورِ امانت رکھا ہوا ہے، جس کی حفاظت کرنا اس بھانجی کے اوپر لازم ہے اور مذکورہ خاتون کے بھائی کو یہ حق حاصل نہیں کہ وہ اپنی بہن کی زندگی میں  اس بھانجی سے اپنی بہن کی رکھی ہوئی امانت مانگے یا اس میں سے کسی چیز کا مطالبہ کرے، تاہم مذکورہ خاتون کی وفات کے بعد اگر ان کی وصیت سے تمام ورثاء راضی ہیں تو اس وصیت کو ان خاتون کی ہدایات کے مطابق نافذ کیا جائے گا، اور اگر تمام ورثاء راضی نہ ہوں، بلکہ بعض راضی ہوں اور بعض راضی نہ ہوں تو جو عاقل بالغ وصیت نافذ کرنا چاہیں، ان کے حصے سے یہ وصیت نافذ کی جائے گی، اور غیر رضامند ورثاء کو ان کا حصہ پورا دیا جائے گا، اور اگر تمام ورثاء اس وصیت پر راضی نہ ہوں تو ان خاتون کے ترکہ کے ایک تہائی سے وصیت کو نافذ کرنے کے بعد بقیہ مال کو ان کے موجودہ ورثاء میں ان کے شرعی حصوں کے بقدر تقسیم کیا جائے گا، اور اگر مذکورہ خاتون کے بھائی ان کے ورثاء میں سے ہیں تو ان کو بھی حصہ دیا جائے گا۔فتاویٰ شامی میں ہے:"كتاب الإيداع... (هو) لغة: من الودع أي الترك وشرعا (تسليط الغير على حفظ ماله صريحا أو دلالة)... (وللمودع حفظها بنفسه وعياله) كماله."(كتاب الإيداع، ج: 5، ص: 662-664، ط: دار الفكر بيروت)الموسوعۃ الفقہیہ الکویتیہ میں ہے:"اختلف الفقهاء في ‌الوصية بالزائد على الثلث للأجنبي على قولين:القول الأول: إن ‌الوصية للأجنبي في القدر الزائد على الثلث تصح وتنعقد، ولكنها تكون موقوفة على إجازة الورثة، فإن لم يكن له ورثة نفذت دون حاجة إلى إجازة أحد، وهذا هو مذهب الحنفية وكذا المالكية."(حرف العين، عقد موقوف، التصرفات فيما يتعلق به حق الغير، ج: 30، ص: 254، ط: دار السلاسل الكويت)فقط والله أعلم

عنوان: امانت کی رقم اپنی ضرورت میں استعمال کرنا
سوال: زید  نے  بکر  کے پاس 10 لاکھ امانت کے طور پر رکھوائے تھے، اور کہا تھا کہ میں تم سے یہ رقم 2 سال بعد واپس لوں گا، بکر  کی بیٹی کا آپریشن ہے اور  زید ایسے مقام پر ہے کہ اس سے رابطہ ممکن نہیں اور  بکر  کے پاس  زید کی امانت کے علاوہ کوئی رقم بھی نہیں، امانت رکھوائے تین سال ہو گئے ہیں۔کیا بکر ، زید کی رقم میں سے بطورِ ضرورت پیسہ استعمال کر سکتا ہے؟ اگر فوری آپریشن نہ کروایا جائے  تو  جان تو نہیں جائے گی ، لیکن تکلیف دور نہیں ہوگی، اور دوبارہ آپریشن کی تاریخ لینے کے بعد پھر مہینوں انتظار کرنا پڑے گا۔تکلیف برداشت کے قابل ہے، لیکن تکلیف زیادہ ہے،ایسی حالت میں امانت کی رقم ضمان  کے لزوم کے  ساتھ گنجائش کی کوئی صورت ہوسکتی ہے یا نہیں؟ براہِ کرم حوالہ سمیت جواب عنایت فرمائیں اور براہِ  کرم کاغذ کی شکل میں جس پر دارالافتاء کی مہر لگی ہوئی  ہو۔
جواب: امانت کی رقم    مالک کی اجازت کے بغیر  ذاتی استعمال میں لانا امانت میں خیانت اور ناجائز ہے، البتہ مالک کی اجازت سے اس کو استعمال کیا جاسکتا ہے، اور امانت کی رقم اگر استعمال کرلی تو یہ امانت کے حکم سے نکل جائے گی، اور  مضمون ہوجائے گی، یعنی اگر ہلاک ہوگئی تو  پھر اس کا ضمان لازم آئے گا،  لہذا صورتِ مسئولہ میں امانت کی رقم سے مالک  زید کی اجازت کے بغیر  آپریشن کراناجائز نہیں، اگر کردیا گیا تو امانت کی رقم ادا کرنا لازم ہوگا۔ القواعد الفقهية وتطبيقاتها في المذاهب الأربعة  میں ہے:القاعدة: [100]لايجوز لأحد أن يتصرف في ملك الغير بلا إذنه التوضيح:التصرف في ملك الغير إما فعلي، وهو الاستهلاك، بأخذ أو إعطاء، فهذا يعتبر بلا إذن تعديا، والمتصرف في حكم الغاصب، فهو ضامن للضرر....التطبيقات:...أتلف شخص مال غيره بالأكل، أو الحرق، أو الإلقاء في النار، أو فيالبحر، فإنه يضمن؛ لأنه لا يجوز له أن يتصرف في ملك غيره بلا إذنه.(الباب الثالث: القواعد الكلية في المذهب الحنفي، 1 / 551 - 552، ط:دار الفكر) فقط واللہ اعلمنوٹ:مہر شدہ جواب کے حصول کے لیے اپنا سوال درج ذیل ای میل  ایڈ ریس پر ارسال کردیں۔[email protected]

عنوان: امانت کا موبائل کسی نے چھینا
سوال: زید نے بکر کے پاس موبائل امانت   رکھوایا تھا،بکر موبائل  بائیک پر استعمال   کررہا تھا کہ کوئی چھین  کر لے گیا ، اب یہ معلوم نہیں کہ موبائل  کال ریسیو  کرنے کے  لیے استعمال کیا   یا   ایسا ہی بلا ضروت استعمال کیا ، اب بکر پر ضمان ہے یا نہیں؟نیز اگر علاقہ ایساہو جہاں عام طور پر  موبائل چوری یا لوٹ جانے    کا خطرہ ہو   تو  ایسے علاقے میں جانا تعدی شمار  ہوگا   یا نہیں؟مزید واضح   ہو  مندرجہ ذیل صورتوں میں سے کون سی صورت تعدی بنفسہ ہوگی اور   کون سی نہیں،ایک یہکہ  بکر نے اپنے کام سے موبائل ہاتھ میں رکھا جس کی وجہ سے لٹیرا   لےکر بھاگ گیا۔بکر نے زید سے کہا کہ میں نے آپ  کی  کال سننے کے لیے موبائل جیب سے نکالا     اور زید کہتا ہے کہ  نہیں  آپ نے کیوں ہاتھ میں رکھا   آپ قصور وار ہو؟
جواب: صورتِ مسئولہ  کا حکم یہ ہے کہ اگر زید نے بکر کو  موبائل  استعمال    کرنے کی   اجازت دی    تھی اور اسی بنیاد پر امین ( بکر  )  نے موبائل  استعمال کیا اور اس کی حفاظت   میں کوئی کوتاہی بھی نہیں کی  اور اس کے باوجود مذکورہ حادثہ میں  موبائل   ضائع ہوگیا  تو یہ اصل مالک (زید) کی ملک سے ضائع  شمار ہوگا،لہذا  امین(بکر) پر شرعاًکوئی ضمان  واجب نہیں  ہوگا ۔اور اگر زید نے بکر کو موبائل    استعمال کرنے  کی اجازت نہیں  دی   تھی اس کے باوجود بکر نے موبائل استعمال کیا اور اس دوران موئل کو چھین لیا گیا، تو یہ بکر کی طرف سے  امانت میں خیانت اور   تعدی کی وجہ سے بکر ضامن ہوگااور اس پر موبائل یا اس کی قیمت ادا کرنا لازم ہوگا ۔حدیث شریف میں ہے:"عن عمرو بن شعیب عن أبیہ، عن جدہ عن النبي ﷺ قال: لیس علی المستعیر غیر المغل ضمان، ولا علی المستودع غیر المغل ضمان۔"(سنن الدارقطني، البیوع، دارالکتب العلمیۃ بیروت۳/۳۶، رقم:۲۹۳۹)شرح المجلۃ لرستم باز میں ہے:"الودیعۃ أمانۃ في ید المودع، فإذا ہلکت بلا تعد منہ، وبدون صنعہ وتقصیرہ في الحفظ لا یضمن۔"(شرح المجلۃ رستم باز مکتبہ إتحاد دیوبند            ۱/۴۳۱، رقم المادۃ:۷۷۷)مجمع الانہر میں ہے:    "فلا یضمن أي لا یضمن المودع المودیعۃ بغیر تعد بالہلاک، سواء أمکن من التحرز عنہ أو لا -إلی- لقولہ علیہ السلام: لیس علی المستودع غیر المغل ضمان۔"                                                                                                                                                                                                                                        (مجمع الأنہر، کتاب الودیعۃ، دارالکتب العلمیۃ بیروت۳/۴۶۸)ہندیہ میں ہے:      "وأما حکمہا فوجوب الحفظ علی المودع وصیروۃ المال أمانۃ في یدہ ووجوب أدائہ عند طلب مالکہ۔" (ہندیۃ،۴/۳۳۸)فقط واللہ اعلم

عنوان: امانت کا مال گھر سے چوری ہوگیا تو ضمان کا کیا حکم ہے؟
سوال: دو سال قبل گھر پر ڈکیتی ہوئی،مسلح افراد نے گھر کو یرغمال  بنالیا،گھر پر موجود تمام قیمتی اشیاء(زیورات،نقدی اور قیمتی اشیاء ) اور امانتیں(جس میں ایک خاتون رابعہ باجی کی نقدی بھی شامل تھی) لے گئے۔برائے مہربانی احکام شریعت کہ روشنی میں راہ نمائی فرمائیں۔امانتوں کے بارے میں کیا حکم ہے؟ابھی تک رابعہ باجی کے کچھ پیسے ہم لوگ اتار چکے ہیں۔شریعت کا حکم کیا ہے؟
جواب: صورت مسئولہ میں گھر پر ڈکیتی ہوجانے کی صورت میں جو امانتیں چلی گئی ہیں اس میں گھر والوں کی طرف سے کوئی کوتا ہی اور حفاظت میں غفلت نہیں پائی گئی،لہذا شرعی اعتبار سے گھر والے ان امانتوں کے ضامن نہیں ہیں،جو رقم بطور ضمان ادا کر چکے ہیں ،چوں کہ وہ رقم بطور ضمان ادا کی گئی ہے اور گھر والوں پر مذکورہ صورت میں ضمان لازم نہیں ،توگھر والے شرعا اُس رقم کو واپس لے سکتے ہیں،البتہ اگر گھر والے مذکورہ خاتون کو اپنی طرف سے  تبرعاً (بطور احسان) رقم ادا کرنا چاہیں تو یہ ان کی طرف سے خاتون پر احسان ہوگا البتہ یہ احسان  کرناان پر لازم نہیں ہے۔درر الحکام فی شرح مجلۃ الاحکام میں ہے:"إذا هلكت الأمانة أو فقدت أو طرأ نقصان على قيمتها في يد الأمين بدون صنعه وتعديه وتقصيره في الحفظ لا يلزم الضمان على الأمين المذكور. سواء أهلكت بسبب ممكن التحرز منه كالسرقة أم بسبب غير ممكن التحرز منه كالحريق الغالب. وسواء أهلك مال الأمين مع الأمانة المذكورة أم لم يهلك وسواء أشرط الضمان أم لم يشرط."(الکتاب السادس:الامانات،ج2،ص235،ط؛دار الجیل)فقط واللہ اعلم

عنوان: مسجد کی امانت میں خیانت
سوال: ایک دفعہ ہم محلہ میں مسجد  کی تعمیر کر رہے تھے، اس کے لیے چندہ جمع کیا ذاتی طور پہ خلوص نیت  کے  ساتھ  مسجد کی تعمیر کے لیے،  وہ کوئی(17000) سترہ ہزار تھے۔اور وہ پیسے مجھ سے خرچ  ہوگئے۔اس کے بعد کافی عرصے تک میرے مالی حالات اس قابل نا ہو سکے  کہ میں وہ سترہ  ہزار دے سکوں مسجد  میں۔اب میں وہ پیسے دینا چاہتا ہوں تو اس پہ میری رہنمائی فرمائیں میں اتنے  ہی پیسے دوں یا پھر اس پہ کوئی شرعی حکم ہے؟ میں  اس وجہ سے کافی پریشان ہوں؛ کیوں کہ میں  نے  دوستوں  سے مسجد کی تعمیر کے لیے جمع کیے  تھے جو مجھ سے خرچ  ہوگئے۔ اب  میں  کیسے ادائیگی کر سکتا ہوں اس کی؟ یہ صرف میں اور میرا اللہ جانتا کہ وہ پیسے میں  نے جس مقصد کے لیے جمع کیے تھے اس پہ  لگا نہیں سکا۔ مجھے ایک دفعہ کسی نے کہا تھا کہ مسجد کی تعمیر کے پیسوں میں سے آپ نوٹ بھی نہیں تبدیل کر سکتے جو جیسے دیتا ہے وہی نوٹ دینے پڑتے  ہیں، اگر ایسا ہے تو مجھے کیا کرنا چاہیے؟
جواب: صورتِ مسئولہ میں آپ نے مسجد کی تعمیر کے لیے جو رقم جمع کی تھی اس کا خود استعمال کرنا ناجائز اور حرام تھا ۔اس عمل کے اوپر  استغفار  کرنے کی ضرورت ہے۔ نیز لازم ہے کہ اتنی ہی رقم یعنی سترہ  ہزار  روپے دوبارہ  سے اسی مسجد  کی تعمیر پر خرچ کیے  جائیں جس کے  لیے ادا کرنے والوں نے ادا  کیے تھے۔اللہ تعالیٰ نے  قرآن مجید  میں امانت داری کی تاکید فرمائی  ہے۔ارشاد باری تعالیٰ ہے:"فَلْیُؤَدِّ الَّذِي اؤْتُمِنَ أَمَانَتَه وَلْیَتَّقِ اللّٰهَ رَبَّه۔"(بقرة)ترجمہ:”تو جو امین بنایا گیا ا س کو چاہیے کہ اپنی امانت ادا کرے اورچاہیے کہ اپنے پروردگار اللہ سے ڈرے “۔حدیث شریف میں ہے:"وعن أنس رضي الله عنه قال: قلما خطبنا رسول الله صلى الله عليه وسلم إلا قال: «‌لا ‌إيمان ‌لمن ‌لا ‌أمانة له ولا دين لمن لا عهد له» . رواه البيهقي في شعب الإيمان"۔(کتاب الایمان، الفصل الثانی، 1/17، المكتب الإسلامي - بيروت)ترجمہ:”حضرت انس رضی اللہ عنہ سے روایت ہے کہ : بہت کم  ایسا ہوتا کہ  نبی کریم ﷺ   ہم سے بیان کرتے اور یہ نہ کہتا ہوں کہ جس میں امانت داری نہیں اس میں ایمان نہیں اور جس شخص میں معاہدہ کی پابندی نہیں اس میں دین نہیں “۔فتاوی ہندیہ میں ہے:"وأما حكمها فوجوب الحفظ على المودع وصيرورة المال أمانة في يده ووجوب أدائه عند طلب مالكه ، كذا في الشمني .الوديعة لا تودع ولا تعار ولا تؤاجر ولا ترهن ، وإن فعل شيئا منها ضمن ، كذا في البحر الرائق ".(کتاب الودیعۃ، الباب الأول في تفسير الإيداع والوديعة وركنها وشرائطها وحكمها، 4 /338 ط:  رشیدیہ)فقط واللہ اعلم

عنوان: مال ایک جگہ سے دوسری جگہ منتقل کرنے صورت میں نقصان کی ذمہ داری لینے کا حکم
سوال: زید ایک کاروباری آدمی ہے جو کہ دوسروں کا مال اور اثاثوں کے نقل اور لے جانے کا کام کرتاہے اور اس کے کاروبار کی دو صورتیں ہیں:1۔ذمہ داری کے بغیر لے جانے پر سو روپے لیتا ہے۔2۔اور ذمہ داری کے ساتھ لے جانے پر  پانچ سو روپے لیتا ہے۔ان دونوں صورتوں کاشرعی حکم کیاہے؟نوٹ:ذمہ داری کی صورت یہ ہے کہ اگر مال چوری ہوجائے یا گم ہوجائے یا کسی بھی قسم کا نقصان ہوجائے تو مال کی قیمت ادا کرے گا۔
جواب:
صورتِ مسئولہ میں زید کے لیے دونوں صورتیں جائزہیں ،پہلی صورت میں تعدی (زیادتی )پائی گئی تو ضمان لازم ہوگا،دوسری صورت میں ہرحال میں اگر مال ہلاک ہوجائے تو اس کوضمان ادا کرنا پڑے گا ،سوائے اس صورت کے کہ  زید کے لیے اس سے بچنا ممکن ہی نہ ہو،مثال کے طورپر   آگ لگ جائے یا مال ڈاکو چھین لیں۔أجوبة محققة عن أسئلة مفرقةلابن عابدين  میں ہے:  "و الخلاف في ضمان الأجير المشترك مشهور، والمذهب أنه لا يضمن ما هلك في يده، وإن شرط عليه الضمان، وبه يفتى كما في التنوير، ثم إذا هلك ما بيده بلا صنع منه، و لايمكنه دفعه والاحتراز عنه، كالحرق، والغرق، وخروج قطاع الطريق، والمكابرين لا يضمن بالاتفاق، لكنه في مسألتنا: لما أخذ أجرة على الحفظ بشرط الضمان صار بمنزلة المودع إذا أخذ أجرة على الوديعة، فإنها إذا هلكت يضمن.والفرق بينه وبين الأجير المشترك: أن المعقود عليه في الإجارة هو العمل، والحفظ واجب عليه تبعا. أما المودع بأجرة فإن الحفظ واجب عليه مقصودا ببدل؛ فلذا ضمن، كما صرح بذلك الإمام فخر الدين الزيلعي في باب ضمان الأجير، وهنا لما أخذ البدل بمقابلة الحفظ الذي كان واجبا عليه تبعا، صار الحفظ واجبا عليه قصدا بالبدل، فيضمن لكن يبقى النظر في أنه هل يضمن مطلقا، أو فيما يمكن الاحتراز عنه؟والذي يظهر الثاني؛ لاتفاقهم في الأجير المشترك على عدم ضمانه فيما لا يمكن الاحتراز عنه، فالظاهر أن المودع بأجر كذلك؛ لأن الموت والحريق ونحوهما مما لا يمكن ضمانه والتعهد بدفعه، وقد صرحوا بأن إغارة القطاع المكابرين مما لا يمكن الاحتراز عنه، فلا يضمن في صورتها حيث كان أخذ البضاعة من القطاع المكابرين الذين لا يمكن مدافعتهم.(لكن ذكر في التنوير، قبيل باب كفالة الرجلين، قال لآخر: اسلك هذا الطريق؛ فإنه آمن، فسلك، وأخذ ماله لم يضمن، ولو قال: إن كان مخوفا وأخذ مالك فأنا ضامن ضمن، وعلله في الدر المختار عن الدرر بأنه ضمن الغار صفة السلامة للمغرور نصا انتهى.أي بخلاف المسألة الأولى، فإنه لا يضمن؛ لأنه لم يصرح بقوله: فأنا ضامن، وهذا إذا كان المال مع صاحبه، وفي صورتنا: المال مع الأجير، وقد ضمن للمستأجر صفة السلامة نصا، فيقتضي ضمانه بالأولى، وإن لم يكن الاحتراز لكن الظاهر أن مسألة التغرير المذكورة مشروطة بما إذا كان الضامن عالما بخطر الطريق؛ ليتحقق كونه غارا وإلا فلا تغرير.وسياق المسألة في جامع الفصولين، في فصل الضمانات يدل على ما قلنا، فإنه نقل عن فتاوى ظهير الدين قال له: اسلك هذا الطريق فإنه آمن، فسلك، فأخذه اللصوص لايضمن، و لو قال: لو مخوفا وأخذ مالك فأنا ضامن، والمسألة بحالها ضمن، فصار الأصل أن المغرور إنما يرجع على الغار لو حصل الغرور في ضمن المعارضة، أو ضمن الغار صفة السلامة للمغرور، فصار كقول الطحان لرب البر: اجعله في الدلو، فجعله فيه، فذهب من النقب إلى الماء، وكان الطحان عالما به يضمن؛ إذ غره في ضمن العقد، وهو يقتضي السلامة. انتهى."(أجوبة محققة عن أسئلة مفرقةلابن عابدين المطبوعۃ مع مجموعۃ رسائل ابن عابدین،وسئلت في رمضان سنة أربعين ومائتين وألف: عما إذا جرت العادة بين التجار أنهم يستأجرون مركبا،(2/ 178)تبيين الحقائق شرح كنز الدقائق  میں ہے:"«ولو كان المعقود عليه هو الحفظ لكان له حصة من الأجر فصار كأجير الوحد بخلاف الوديعة بأجر؛ لأن الحفظ واجب عليه مقصودًا ببدل وبخلاف ما إذا أتلف بعمله؛ لأن العقد يقتضي سلامة المعقود عليه وهو العمل، فإذا لم يكن سليما ضمن، وقد روي عن عمر وعلي - رضي الله عنهما - أنهما كانا لا يضمنان الأجير المشترك وهو قول إبراهيم النخعي فتعارضت روايتا فعلهما فلا يلزم حجة وقيل هذا اختلاف عصر وزمان وليس بشيء؛ لأن الاختلاف موجود بين الصحابة فكيف يتصور أن يحمل على اختلاف الزمان بل الخلاف مبني على أن الحفظ معقود عليه عندهما؛ لأنه لا يتمكن من إيفاء المستحق وهو العمل إلا بحفظ العين، وما لا يتوصل إلى الواجب إلا به يكون واجبا كوجوبه فكان العقد واردا عليه وعنده لا يكون واردا عليه، وقد بيناه وبقولهما يفتى اليوم لتغير أحوال الناس وبه تحصل صيانة أموالهم، وإن شرط الضمان على الأجير المشترك في العقد فإن شرط عليه فيما لا يمكن الاحتراز عنه لا يجوز بالإجماع؛ لأنه شرط لا يقتضيه العقد وفيه منفعة لأحدهما ففسدت، وإن شرط عليه فيما يمكن الاحتراز عنه فعلى الخلاف فعندهما يجوز؛ لأنه يقتضيه العقد عندهما وعنده يفسد؛ لأن العقد لا يقتضيه فيكون اشتراطه فيه مفسدا»۔"(«تبيين الحقائق شرح كنز الدقائق وحاشية الشلبي» (5/ 135)ط:دارالکتاب الاسلامی)فقط واللہ اعلم

Reference: Mishkat al-Masabih 2870 In-book reference : Book 11, Hadith 108: حوالہ

عنوان: امانت کی رقم کی ادائیگی میں ٹال مٹول کرنے سے ضمان کا حکم
سوال: میرے والد کا 2004 میں انتقال ہوگیا تھا، اس وقت والد کے ورثاء میں والدہ، ہم 6 بھائی اور 3 بہنیں تھیں، والد کا تمام ترکہ ورثاء میں تقسیم ہوگیا تھا، صرف ایک جائیداد کی تقسیم نہیں ہوئی تھی، اس کو لیز کرانے کا مسئلہ تھا اور وہ کرایہ پر دی ہوئی تھی، سب ورثاء نے باہمی رضامندی سے مذکورہ جگہ کی کرایہ کی رقم بڑے بھائی کے پاس امانۃً جمع کرانا شروع کردی کہ جب لیز کی رقم جمع ہوجائے تو بڑے بھائی وہ رقم جمع کرکے جگہ کو لیز کردیں اور اس کے بعد پھر کرایہ کی رقم ورثاء میں تقسیم ہوتی رہے، لیکن رقم جمع ہونے کے باوجود بڑے بھائی نے لیز کی رقم جمع نہیں کی اور ورثاء کے مطالبے کے باوجود ٹال مٹول سے کام لیتے رہے، پھر جب سب ورثاء نے حساب مانگا تو بھی نہیں دیا، صرف ایک بھائی کو 10 لاکھ روپے اور ایک بہن کو ڈھائی لاکھ روپے کرایہ کی رقم سے دیے اور یہ رقم دونوں نے اپنا حصہ کہہ کر لی، پھر  بڑے بھائی بیمار ہوگئے تو باقی ورثاء نے بھی مطالبہ کیا تو بڑے بھائی کے بیٹے نے کہا کہ میرے والد کو تنگ نہ کرو، آپ سب کا ایک ایک پیسہ محفوظ ہے، میں سب کو واپس کردوں گا، اس کے بعد بڑے بھائی کا بھی انتقال ہوگیا، جب ان کےبیٹے سے رقم کا مطالبہ کیا تو اس نے کہا کہ میرے والد کا اکاؤنٹ خالی ہے اور جو والد صاحب کے پاس پیسے تھے، وہ مجھے نہیں معلوم، لہٰذا میں نہیں دے سکتا، اب پوچھنا یہ ہے کہ ورثاء کی مذکورہ کرایہ کی رقم ادا کرنا کس کے ذمہ لازم ہے اور وہ کیسے وصول ہوگی؟واضح رہے کہ والد مرحوم کے بعد ان کے ورثاء میں سے پہلے ہماری والدہ پھر بڑے بھائی کا انتقال ہوا ہے، اب ورثاء میں ہم 5بھائی اور 3 بہنیں زندہ ہیں۔
جواب: صورتِ مسئولہ میں سائل کے مرحوم والد کے ورثاء نے اپنے بڑے بھائی کے پاس جو رقم امانت کے طور پر جمع کی اور مطالبے کے باوجود اس نے ادا نہیں کی تو وہ بمنزلہ غاصب کے ہوگیا اور مذکورہ رقم ادا کرنا اس کے ذمہ لازم ہوگیا، پھر جب اسی حالت میں اس کا انتقال ہوگیا کہ اس نے مذکورہ رقم ادا نہیں کی تو اب اس کے انتقال کے بعد مذکورہ رقم اس کے ترکہ میں سے ادا کی جائے گی اور مرحوم (بڑے بھائی) کے ورثاء ہی اس کے ذمہ دار ہیں کہ اپنے مورث کے ترکہ کی تقسیم سے قبل مذکورہ رقم حق داروں کو ادا کریں، اس کے بعد پھر ترکہ کو آپس میں تقسیم کریں۔فتاوی شامی میں ہے:"(ولو منعه الوديعة ظلما بعد طلبه) ... (قادرا على تسليمها، ضمن."(ج:5، ص:665، کتاب الإيداع، ط:سعيد)مبسوطِ سرخسی میں ہے:"ثم بعد الكفن يقدم الدين على الوصية والميراث لحديث علي - رضي الله عنه - قال إنكم تقرون الوصية قبل الدين وقد شهدت رسول الله - صلى الله عليه وسلم - بدأ بالدين قبل الوصية."(ج:29، ص:137، کتاب الفرائض، ط:دار المعرفة)فقط والله أعلم

عنوان: امانت رکھی ہوئی رقم میں خیانت کرنے کا حکم
سوال: میں نے اپنی بہن کے اکاؤنٹ میں کچھ رقم رکھوائی تھی، جس میں سے 34 لاکھ روپے  انہوں نے میری اجازت کے بغیر اپنے ذاتی استعمال میں خرچ کر لیے، اب اس رقم میں سے 29 لاکھ روپے وہ ادا کر چکی ہیں، پانچ لاکھ باقی ہیں۔سوال یہ ہے کہ کیا میری بہن کے لیے میری اجازت کے بغیر یہ رقم استعمال کرنا جائز تھا؟ نیز خیانت کے بارے میں قرآن و سنت میں کیا ارشاد ہے؟
جواب: واضح رہے کہ امانت کی رقم کا  مالک کی اجازت کے بغیر  ذاتی استعمال میں لانا امانت میں خیانت اور ناجائز ہے؛  لہذا صورتِ مسئولہ میں اگر سائل کی بہن نے سائل کی امانت کی رقم  اس کی اجازت کے بغیر استعمال کر لی تو یہ امانت میں خیانت کی، اِس پر اُس کو توبہ و استغفار کرنا چاہیے،  اور سائل کی بہن پر لازم ہے کہ بقیہ  رقم  بھی سائل کو واپس کر ے۔اللہ تعالیٰ نے  قرآن مجید  میں امانت داری کی تاکید فرمائی ہے، ارشاد باری ہے:فَلْیُؤَدِّ الَّذِي اؤْتُمِنَ أَمَانَتَه وَلْیَتَّقِ اللّٰهَ رَبَّه(بقرة: ۲۸۳)ترجمہ: ”تو جو امین بنایا گیا ا س کو چاہیے کہ اپنی امانت ادا کرے اورچاہیے کہ اپنے پروردگار اللہ سے ڈرے “۔حدیث شریف میں ہے:"وعن أنس رضي الله عنه قال: قلما خطبنا رسول الله صلى الله عليه وسلم إلا قال: «‌لا ‌إيمان ‌لمن ‌لا ‌أمانة له ولا دين لمن لا عهد له» . رواه البيهقي في شعب الإيمان"۔(کتاب الایمان، الفصل الثانی، 1/17، المكتب الإسلامي - بيروت)ترجمہ:”حضرت انس رضی اللہ عنہ سے روایت ہے کہ : بہت کم  ایسا ہوتا کہ  نبی کریم ﷺ   ہم سے بیان کرتے اور یہ نہ کہتا ہوں کہ جس میں امانت داری نہیں اس میں ایمان نہیں اور جس شخص میں معاہدہ کی پابندی نہیں اس میں دین نہیں “۔فتاوی ہندیہ میں ہے:"وأما حكمها فوجوب الحفظ على المودع وصيرورة المال أمانة في يده ووجوب أدائه عند طلب مالكه ، كذا في الشمني .الوديعة لا تودع ولا تعار ولا تؤاجر ولا ترهن ، وإن فعل شيئا منها ضمن ، كذا في البحر الرائق ".(کتاب الودیعۃ، الباب الأول في تفسير الإيداع والوديعة وركنها وشرائطها وحكمها، 4 /338 ط:  رشیدیہ)فقط واللہ اعلم

عنوان: حفاظت کی نیت سے کسی کے زیورات اٹھانا
سوال: میری ایک  دوست  تھی ، جس کو شوہر نے طلاق دے دی تھی ،وہ اکیلی رہ رہی تھی، میں ان کے پاس جاکر ان کی خدمت وغیرہ کرتی تھی، پھر وہ بیمار ہوگئی تو اس کےبھائی کی بیوی نے اس کے گھر میں تین چار نوکر رکھ لیے، میں ایک دن گئی تو اس کے زیورات پڑے ہوئے تھے، مجھے خطرہ لاحق ہوا کہ کہیں گم نہ ہوجائے ،میں نے اس کے ایک بھائی سے رابطہ کیا  جو امریکہ میں رہتے تھے  ، اس نے کہا کہ آپ اٹھالیں ، چنانچہ میں نے وہ زیورات اٹھالیے ، لیکن پھر ہمارے درمیان تعلقات خراب ہوئے اور میں نے ان کے گھر جانابند کردیا ،اب کافی عرصہ سے میں ان کے گھر نہیں گئی ،مجھے معلوم نہیں کہ وہ زندہ ہے یا نہیں ؟اس کے زیورات میرے پاس ہیں اوراب  اس کا بھائی کہہ رہا ہے کہ میں نے آپ کو زیورات اٹھانے کا نہیں کہا تھا ۔اب پوچھنا یہ ہے کہ مذکورہ زیورات کا میں کیا کروں ؟
جواب: صورتِ مسئولہ میں سائلہ پر لازم ہےکہ ہر ممکن وسیلہ اختیار کرتے ہوئے اپنی دوست کا پتہ معلوم کرکے زیورات ان کے حوالے کرے ، اگر ان کی دوست انتقال کرچکی ہو تو سائلہ  مذکورہ زیورات  ان کے ورثاءکے حوالے کرے، سائلہ کےلیے جائز نہیں  کہ وہ ان زیورات کو استعمال کرے یا اپنے پاس رکھے۔قرآن مجید میں ہے:اِنَّ اللّٰهَ يَاْمُرُكُمْ اَنْ تُؤَدُّوا الْاَمٰنٰتِ اِلٰٓى اَھْلِھَا   (النساء :58)ترجمہ :بے شک تم کو اللہ تعالیٰ اس بات کا حکم دیتے ہیں کہ اہلِ حقوق کو ان کے حقوق پہنچادیا کرو(بیان القرآن، سورة النساء :58  ، ج:1 ،ص:437 ، ط:مكتبة البشرى)مجلۃ الاحکام العدلیہ میں ہے:"وأما إذا أخذه على أن يرده لصاحبه فإن كان صاحبه معلوما فهو في يده أمانة محضة و يجب عليه تسليمه إلى صاحبه۔" (الكتاب السادس: في الأمانات، ص: 145 ،ط: نور محمد،كتب خانه، آرام باغ، كراتشي)وفیہ ایضا:"(المادة 802) إذا توفي المودِع تدفع الوديعة إلى وارثه."(الكتاب السادس: في الأمانات، ص: 154 ،ط: نور محمد،كتب خانه، آرام باغ، كراتشي)فقط واللہ اعلم

عنوان: امانت سونا بیچ دیا توواپسی کس ویلیوسےکرےگا؟
سوال: میری بڑی بہوکازیورمیرے پاس رکھاتھاویسے ہی ، ملکیتاً نہیں ، اوربیٹاگوشت کاکام کرتاتھا،میں بیٹے کا قرض وغیرہ اداکرتی تھی ، ا س دوران میں نے اپنی بہوکازیوربیچ دیابیٹے کاقرض اداکرنے کےلیے ، لیکن پوچھانہیں کسی سے،اب وہ زیورمانگ رہے ہیں ، میں نے جب بیچاتب ہزارروپےتولہ تھا ،پوچھنایہ ہے کہ ابھی واپس کرنالازم ہے ؟ اگرہاں توکس حساب سے واپس کرناہوگا؟وضاحت : دس تولہ سوناتھااورایک تولہ ہزارکاتھا، میں نے بیچاپچیس سال پہلے۔
جواب: صورت مسئولہ میں  بڑی بہونےسائلہ کے پاس جوسونارکھوایاتھاوہ امانت کے زمرےمیں آتاہےاورمالک کی اجازت کے بغیرامانت میں تصرف کرناخیانت ہےاورامانت میں خیانت کرنے والوں کے بارے میں قرآن وحدیث میں سخت وعیدیں آئی ہیں ۔ نبی کریم صلی اللہ علیہ و سلم کا ارشاد ہے:عن أبي هريرة أن رسول الله صلى الله عليه وسلم قال: "آية المنافق ثلاث: إذا حدث كذب، وإذا وعد أخلف، وإذا اؤتمن خان"۔(الصحيح لمسلمباب بیان خصال المنافق ۱/ ۷۸ ط : داراحیاءالتراث العربی) ترجمہ:منافق کی تین نشانیاں ہیں،:ایک یہ کہ جب بولے تو جھوٹ بولے  ، دوسرے یہ کہ جب وعدہ کرے تو خلاف ورزی کرے، تیسرے یہ کہ جب اس کے پاس امانت رکھوائی جائے تو اس میں خیانت کرے۔رسول اللہ صلی اللہ علیہ و سلم نے خیانت کو مسلمان کی شان کے خلاف بتا یا ہے، حدیث شریف میں  ہے:عَنْ أَبِي أُمَامَةَ قَالَ: قَالَ رَسُولُ اللَّهِ صَلَّى اللهُ عَلَيْهِ وَسَلَّمَ: "يُطْبَعُ الْمُؤْمِنُ عَلَى الْخِلَالِ كُلِّهَا إِلَّا الْخِيَانَةَ وَالْكَذِبَ"۔(مسندالامام أحمدبن حنبل ۳۶/ ۵۰۴ ط: مؤسسةالرسالة)لہذا صورت مسئولہ میں سائلہ نے جب بڑی بہوکادس تولہ سونااس کی اجازت کےبغیربیچ دیاتووہ اس سونے کی ضامن ہوئی، اورضمان یہ ہے کہ جتنا سونا بہو نے رکھوایا تھا اُتنا ہی سونا ،اسی معیار کا واپس کرے یا  اس (دس تولہ )سونےکی موجودہ جو قیمت ہے وہ ادا کرے ۔ شرح المجله میں ہے:"لايتعين الثمن بالتعيين في العقد، مثلا: لو اري المشتري البائع ذهبا مجيديا في يده، ثم اشتري بذلك الذھب شيئا، لايجبر علي اداء ذلك الذهب بعينه، بل له ان يعطي البائع ذهبا مجيديا من ذلك النوع غير الذي اراه اياه۔يراد بالعقد ھنا عقد المعاوضة كالبيع والاجارة، واما غيرهما من العقود كالايداع والشركة، فتتعين فيه النقود بالتعيين، فلواودع رجلاً عشرين ذهبا عثمانيا،لزم الوديع ان يرد هذه الذهبات عينا ".(شرح المجلة لسليم رستم باز، رقم المادة:243 ، ص : 100 ،ط: مكتبة رشيدية كوئٹه)فقط واللہ اعلم

عنوان: امانت میں رکھوائے ہوئے پیسے امانت والے ہی کے ہوتے ہیں
سوال: میری بیوی کا انتقال ہو گیا ہے ،میری کوئی اولاد نہیں ہے ،میں مزدوری کرتا ہوں ،مزدوری کر کے جو جمع ہوتے تھے وہ میں امانۃ اپنی بیوی کے اکاؤنٹ میں جمع کرتا تھا ،جمع کی وجہ یہ تھی کہ پیسے جمع ہوجائیں تو حج پر جائیں گے ،لیکن اب بیوی کا انتقال ہو گیا ہے ،اب اس جمع شدہ پیسوں میں بیوی کے بہن ۔بھائیوں کا حق ہے یا نہیں ؟
جواب: صورت مسئولہ میں اگر واقعۃ یہ رقم سائل نے بیوی کو ملکیۃً نہیں دی تھی بلکہ حج کی نیت سے امانۃً اس کے اکاؤنٹ میں رکھواتا تھا  (جیسا کہ سائل کا بیان ہے )تو یہ رقم سائل ہی کی ملکیت ہے ،بیوی کی وفات کے بعد یہ رقم اس کے ترکہ میں شامل ہو کر تقسیم نہیں ہوگی۔فتاوی شامی میں ہے:(يبدأ من تركة الميت الخالية عن تعلق حق الغير بعينها كالرهن والعبد الجاني)(قوله الخالية إلخ) صفة كاشفة لأن تركه الميت من الأموال صافيا عن تعلق حق الغير بعين من الأموال كما في شروح السراجية(کتاب الفرائض ،ج:6،ص:759،ط:سعید)فقط واللہ اعلم

عنوان: متولی سے مسجد کے پیسے چوری ہوجائیں
سوال: اگر کسی متولی  سے مسجد کے پیسے چوری ہو جائیں  تو   اس کا ازالہ  کیسے  ممکن ہو ، جب کہ یہ بھی نہیں پتا  کہ وہ پیسے کتنے تھے؟
جواب: مسجد   کا  پیسہ  متولی  کے  پاس امانت ہے اگر متولی کی جانب  سے اس  پیسے  کی  حفاظت میں کوئی غفلت اور کوتاہی  نہیں کی گئی تو اس صورت میں متولی کے ذمے  چوری  شدہ   رقم کا تاوان نہیں  ہے ،  اور  اگر متولی نے اس رقم کی مناسب  رکھوالی  نہیں کی یا اس رقم میں تبدیلی  کی یا اس رقم کو اپنی رقم  کے  ساتھ  مخلوط  کردیا تو اس پر تاوان   لازم   ہے ، اس صورت  میں اگر رقم یاد نہیں ہے تو  اندازہ  کرکے کچھ زیادہ رقم مسجد کے فنڈ  میں جمع کردیا جائے۔الدر مع الرد(664/5):"أمانة) هذا حكمها مع وجوب الحفظ والأداء عند الطلب واستحباب قبولها (فلاتضمن بالهلاك) إلا إذا كانت الوديعة بأجر أشباه معزيا للزيلعي (مطلقًا) سواء أمكن التحرز أم لا، هلك معها شيء أم لا لحديث الدارقطني: «ليس على المستودع غير المغل ضمان»."و فیہ ایضا(269/2):"و كذلك المتولي إذا كان في يده أوقاف مختلفة وخلط غلاتها ضمن."فقط واللہ اعلم