عنوان: غیر مسلموں کو ان کے میلے یا چترا کے موقع پر پانی پلانا
سوال: غیر مسلموں کے میلے یا چترا کے موقع پر ان کو پانی پلانا کیسا ہے ؟
جواب: صورت مسئولہ میں غیر مسلموں کے میلے وغیرہ کے موقع پر ان کو پانی پلانا ان سے اظہار محبت کی علامت ہے لہذا شرعا ایسا کرنا جائز نہیں ہےاور اگر ان کے تہوار کے دن کی تعظیم کرتے ہوئے پانی پلایا تو کفر کا اندیشہ ہے۔البتہ عام دنوں میں غیر مسلموں اور ان کے جانوروں کو پانی پلانے میں کوئی حرج نہیں۔البحرا لرائق میں ہے:"قال رحمه الله(والإعطاء باسم النيروز والمهرجان لا يجوز) أي الهدايا باسم هذين اليومين حرام بل كفر وقال أبو حفص الكبير - رحمه الله - لو أن رجلا عبد الله تعالى خمسين سنة ثم جاء يوم النيروز وأهدى إلى بعض المشركين بيضة يريد تعظيم ذلك اليوم فقد كفر وحبط عمله وقال صاحب الجامع الأصغر إذا أهدى يوم النيروز إلى مسلم آخر ولم يرد به تعظيم اليوم ولكن على ما اعتاده بعض الناس لا يكفر ولكن ينبغي له أن لا يفعل ذلك في ذلك اليوم خاصة ويفعله قبله أو بعده لكي لا يكون تشبيها بأولئك القوم، وقد قال - صلى الله عليه وسلم - «من تشبه بقوم فهو منهم» وقال في الجامع الأصغر رجل اشترى يوم النيروز شيئا يشتريه الكفرة منه وهو لم يكن يشتريه قبل ذلك إن أراد به تعظيم ذلك اليوم كما تعظمه المشركون كفر، وإن أراد الأكل والشرب والتنعم لا يكفر."(مسائل شتي جلد 8 ص: 555 ط: دارالکتاب الإسلامي)فقط واللہ اعلم

عنوان: کھانے پر فاتحہ پڑھنے کا حکم
سوال: میں اپنے مرحومین والدین کے پیچھے ہر جمعرات کو فاتحہ دیتا ہوں۔ ہر جمعرات حسب توفیق جو بھی اللہ تعالیٰ نے عطا فرما دیا ۔ اس پر فاتحہ دیتا ہوں۔ فاتحہ کے بعد ان کے ایصال ثواب کے لیے کون کون سی سورتوں کا اہتمام کرو ۔ اور ان کے لیے اللہ تعالیٰ کی نعمتوں کا ثواب کیسے پہنچائیں ۔ اور بعد فاتحہ کہ یہ سب بہن بھائی یہ کھا سکتے ہیں۔ کہ نہیں ۔ میرے مرحومین والدین کے لیے دعا لازمی کرے۔
جواب: واضح رہے کہ فاتحہ کا جو طریقہ آج کل رائج ہے کہ مخصوص ایام میں کھانے پر فاتحہ پڑھ کر کسی کو دینا، یہ نہ حضور صلی اللہ علیہ وسلم سے ثابت ہے، نہ ہی صحابہ کرام سے منقول ہے، بل کہ فاتحہ کا یہ مروجہ طریقہ بدعت ہے، اور اس طرح کے مواقع پر تیار کردہ کھاناکھانے سے اجتناب کرنا چاہیے، اور بنانے سے بھی۔لہذا صورتِ مسئولہ میں فاتحہ خوانی کا مذکورہ مروجہ طریقہ اختیار نہ کیاجائے،بلکہ سائل کے مرحوم والدین کو ثواب پہنچانے کے لیے بہتر طریقہ یہ ہے کہ کسی دن یا تاریخ کا اہتمام کیے بغیر فقراء اور غرباء کو اس نیت سے کھانا کھلادیا جائے کہ اس کا ثواب مرحوم والدین کو پہنچے،یا پھر قرآن مجید کاکچھ حصہ پڑھ کر ان کو ایصالِ ثواب کردیا جائے۔امداد الفتاوی میں ہے:"تیجہ، دسواں، چالیسواں وغیرہ سب بدعت کے قبیل سے ہیں اور ہندوستانی کافروں کے رسوم و رواج سے دَر آئی ہیں، اور کھانا سامنے رکھ کر جو کچھ پڑھتے ہیں یہ بھی ہندؤں کا طریقہ ہے، اس قسم کی رسومات کو ترک کرنا لازم ہے؛ کیوں کہ ’’من تشبه بقوم الخ‘‘جو کسی قوم کی مشابہت اختیار کرے گا وہ انہیں میں سے شمار ہوگا، اور جب کھانے کے ساتھ اس قسم کی بدعتیں بھی ہونے لگیں تو بہتر یہ ہے کہ ایسا کھانا نہ کھایا جائے؛ کیوں کہ حدیث میں ہے’’دع ما یریبك إلى مالا یریبك‘‘مشکوک و مشتبہ چیزوں کو چھوڑ کر غیر مشتبہ چیزوں کو اختیار کرو، اور جو کھانا اور شیرینی بزرگوں کے نام نیاز کی جاتی ہے اس کی دو جہتیں ہیں: بعض جہلاء ان کو تقرب حاصل کرنے اور ان بزرگوں سے اپنی مرادیں مانگنے کی نیت سے کھلاتے ہیں اور شیرینی تقسیم کرتے ہیں، یہ تو شرک ہے، اور اس قسم کا کھانا اور شیرینی کھانا حرام ہے’’وما اهل لغیر اللّٰه‘‘میں داخل ہونے کی وجہ سے، اور بعض حضرات اللہ ہی کے لیے کھلاتے ہیں اور ان کی نیت یہ ہوتی ہے کہ اے اللہ اس کا ثواب فلاں بزرگ کی روح کو پہنچادے تو یہ جائز ہے، اور اس طرح کا کھانا اور شیرینی وغیرہ سب حلال ہیں"۔ (کتاب البدعات، فاتحہ رسمی، ج:  5صفحہ:269، ط: مکتبہ دار العلوم کراچی )فتاوی رشیدیہ میں ہے:"سوال: سامنے کھانا یا کچھ شیرینی رکھ کر ہاتھ اٹھا کر فاتحہ اور قل ہو اللہ پڑھن درست ہے یا نہیں کہ جس کو عرف عام میں فاتحہ کہتے ہیں؟ جواب: فاتحہ مروجہ شرعا درست نہیں ہے، بل کہ بدتِ سیئہ ہے۔کذا فی الاربعین و فتاوی سمرقندی"۔( کتاب العلم،  صفحہ: 162، ط: دار الاشاعت )نیز یہ بھی ہے:سوال :- فاتحہ کا پڑھنا کھانے پر یا شیرینی پر بروز جمعرات درست ہے یا نہیں؟ جواب :- فاتحہ کھانے یا شیرینی پر پڑھنا بدعت ضلالت ہے ہرگز نہ کرنا چاہئیے"۔( کتاب العلم،  صفحہ: 162، ط: دار الاشاعت )فقط واللہ اعلم

عنوان: ماتم کرنے کا حکم
سوال: کیا قرآن میں ماتم کرنا جائز ہے یا نہیں؟
جواب:
واضح رہے کہ قران مجید میں ماتم کرنے کا حکم نہیں ہے،البتہ  اللہ تعالیٰ نے قرآنِ  پاک میں مصیبت کے وقت صبر کی تلقین فرمائی ہے اور صبر کرنے والوں کے لیے انعامات کا ذکر فرمایا ہے،جیسا کہ قرآن مجید میں ہے: يَا أَيُّهَا الَّذِينَ آمَنُوا اسْتَعِينُوا بِالصَّبْرِ وَالصَّلَاةِ إِنَّ اللَّهَ مَعَ الصَّابِرِينَ وَلَا تَقُولُوا لِمَنْ يُقْتَلُ فِي سَبِيلِ اللَّهِ أَمْوَاتٌ بَلْ أَحْيَاءٌ وَلَكِنْ لَا تَشْعُرُونَ."(سورۃ البقرۃ: 153،154)ترجمہ:"اے ایمان والو! صبر اور نماز سے سہارا حاصل کرو، بلا شبہ اللہ تعالی  صبر کرنے والوں کے ساتھ رہتے ہیں اور نماز پڑھنے والوں کے ساتھ تو بدرجہ اولیٰ،اور جو لوگ اللہ تعالیٰ کی راہ میں قتل کیے جاتے ہیں ،ان کی نسبت یوں بھی مت کہو کہ وہ(معمولی مردوں کی طرح)مردے ہیں،بلکہ وہ تو (ایک ممتاز ) حیات کے ساتھ زندہ ہیں،لیکن تم (ان حواس سے اس حیات کا ) ادراک نہیں کرسکتے۔"(بیان القران، ج:1، ص:108، ط:مکتبہ رحمانیہ)اسی  طرح   قرآن  مجید  میں ایمان والوں کی صفت یوں بیان ہوئی:وَبَشِّرِ الصَّابِرِينَ  الَّذِينَ إِذَا أَصَابَتْهُمْ مُصِيبَةٌ قَالُوا إِنَّا لِلَّهِ وَإِنَّا إِلَيْهِ رَاجِعُونَ  أُولَئِكَ عَلَيْهِمْ صَلَوَاتٌ مِنْ رَبِّهِمْ وَرَحْمَةٌ وَأُولَئِكَ هُمُ الْمُهْتَدُونَ(سورہ بقرہ:156،157) ترجمہ: "اور آپ ایسے صابرین کو بشارت سنادیجیئے جس کی یہ عادت ہےکہ جب ان پر کوئی مصیبت پڑتی ہے تو کہتے ہیں کہ ہم تو مع مال اور اولاد حقیقتاً اللہ تعالیٰ ہی کی ملک ہیں اور ہم سب دنیا سےاللہ کے پاس جانے والے ہیں۔ان لوگوں پر (جدا جدا ) خاص خاص رحمتیں بھی ان کے پروردگار کی طرف سے ہوں گی اور (سب پر بالاشتراک) عام رحمت ہوگی اور یہی لوگ ہیں جن کی (حقیقتِ حال تک) رسائی ہوگئی۔"(بیان القران، ج:1، ص:108، ط:مکتبہ رحمانیہ)جب کہ مروجہ ماتم قرآنِ مجید میں  دیے گئے حکمِ  صبر کے  بھی خلاف  ہے اور احادیثِ مبارکہ میں دیے گئے احکام کے صریح خلاف ہے۔رنج وغم ایک غیراختیاری چیز ہے جس  پر شریعتِ مطہرہ  میں مؤاخذہ نہیں ہے،البتہ کسی کے انتقال پر آواز سے رونا،چیخنا،سینہ کوبی کرنا، اور لباس  چیر کر  اس غم کا اظہار کرنا، ماتم کرنا شرعًا ناجائز اور حرام ہے، رسول اکرم ﷺ  نے اس سےمنع فرمایا ہے،چنانچہ حدیث شریف میں ہے:"عن مسروق، عن عبد الله رضي الله عنه عن النبي صلى الله عليه وسلم قال ليس منا من ضرب الخدود، وشق الجيوب، ودعا بدعوى الجاهلية."ترجمہ:"جو منہ پر طمانچے مارے ، گریبان چاک کرے اور زمانۂ  جاہلیت کی طرح چیخ و پکار کرے  وہ ہمارے دین پر نہیں ۔"(صحيح البخاري، كتاب الجنائز، باب ليس منا من ضرب الخدود، ج:1، :436، رقم:1235، ط:دار ابن كثير۔دمشق)نیز  جس طرح ماتم کرنا اور اس میں شریک ہونا  گناہ اور ناجائز ہے، اسی طرح اسے دیکھنے کے  لیے جانا کثرت کا سبب بننے کی وجہ سے   ناجائز اور گناہ ہے،کیوں کہ دیکھنے والا اگرچہ اس میں شریک نہیں ہے لیکن دوسرے لوگ یہی سمجھیں گے کہ یہ شریکِ  ماتم ہے،لہذا ماتم  دیکھنے کے لیے جانا بھی ناجائز ہے۔خلاصہ یہ ہے کہ " ماتم"  قرآن کریم کی تعلیمات کے خلاف ہونے کی وجہ سے ناجائز ہے، قرآن کریم میں اس  کے جواز کی کوئی دلیل نہیں ہے۔تحفة الأحوذی لمحمد المباركفوری "میں ہے:"قال النووي: أي يبعثون مختلفين على قدر نياتهم فيجازون بحسبها، وفي هذا الحديث من الفقه التباعد من أهل الظلم والتحذير من مجالستهم ومجالسة البغاة ونحوهممن المبطلين لئلايناله مايعاقبون به، وفيه: إن من كثر سواد قوم جرى عليهم حكمهم في ظاهر عقوبات الدنيا انتهى."(باب ماجاء في الخسف، ج:6، ص:347، ط: دار الكتب العلمية،بيروت)نصب الراية برهان الدين المرغيناني" میں ہے:"عن عمرو بن الحارث أنّ رجلًا دعا عبد الله بن مسعود إلى وليمة فلما جاء ليدخل سمع لهوًا، فلم يدخل فقال له: لم رجعت؟ قال: إني سمعت رسول الله صلى الله عليه وسلم يقول: من كثر سواد قوم فهو منهم، ومن رضى عمل قوم كان شريك من عمل به. انتهى ورواه علي بن معبد في كتاب الطاعة والمعصية."(باب مايوجب القصاص، ج:4، ص:346، ط:مكتبة الريان،لبنان)فقط واللہ اعلم

Reference: Riyad as-Salihin 1658 In-book reference : Book 17, Hadith 148: حوالہ

عنوان: ایک مسلمان کا جے شری رام لکھنے کا حکم
سوال: ایک ہندو لڑکےنے ریل کی شکل میں ایک ویڈیو بنائی، اس میں کہتا ہے کہ ہندومسلم کرنا بند کرو، میں کہتا ہوں اللہ اکبر اور تمام مسلمان بھائی کمینٹ میں کہیں جے شری رام،تو کچھ ساتھیوں نے کمینٹ میں جے شری رام لکھا، سوال یہ ہے کہ لکھنے والے نے لکھتے وقت چاہے جے شری رام زبان سے ادا کیا ہو یا نہ کیا ہو،اس  کےکفر کے بارے میں کیا حکم ہے؟
جواب: واضح رہے کہ شری رام ہندو مذہب میں ایک دیوتا کا نام ہے اور اس کے مطابق جے شری رام کا مطلب نعوذباللہ یہ ہوا کہ خداشری رام کی جیت ہو،جو کہ سراسر ایک شرکیہ جملہ ہے،لہذا صورتِ مسئولہ میں جن مسلمانوں نےجے شری رام کا مطلب معلوم ہوتے ہوئے کمنٹ میں جے شری رام کالفظ  لکھ دیا اگر چہ مذاقاً لکھا ہواور زبان سے بھی ادا نہ کیا ہو تب بھی وہ لوگ دائرۂ اسلام سے خارج ہوگئےہیں،اور ان کے سابقہ سارے کےسارے اعمال ضائع ہوگئے ہیں،ان پرلازم ہے کہ اپنے ایمان کی تجدید کریں اور اگر شادی شدہ ہیں تو اپنے نکاح کی بھی تجدید کریں،تاہم جن لوگوں کو اس کا مطلب معلوم نہیں تھاتو ان لوگوں کے کافر ہونے کا تو حکم نہیں لگایا جاسکتاالبتہ ان لوگوں کوچاہیے کہ اللہ تعالیٰ سے خوب توبہ اور استغفار کریں اور احتیاطاًتجدیدِ ایمان اور تجدیدِ نکاح کرلیں۔"تفسير الجلالين"میں ہے:"(ومن يكفر بالإيمان) أي يرتد (فقد ‌حبط ‌عمله) الصالح قبل ذلك فلا يعتد به ولا يثاب عليه (وهو في الآخرة من الخاسرين)إذا مات عليه ."(ص:١٣٦،سورۃ المائدۃ،الآية:٥،ط:دار الحديث،القاهرة)"الفتاوي الهندية"میں ہے:"يكفر إذا وصف الله تعالى بما لا يليق به، أو سخر باسم من أسمائه، أو بأمر من أوامره، أو نكر وعده ووعيده، أو جعل له شريكا، أو ولدا، أو زوجة، أو نسبه إلى الجهل، أو العجز، أو النقص ويكفر بقوله يجوز أن يفعل الله تعالى فعلا لا حكمة فيه ويكفر إن اعتقد أن الله تعالى يرضى بالكفر كذا في البحر الرائق."(ص:٢٥٨،ج:٢،کتاب السیر ،الباب التاسع في أحكام ‌المرتدين،مطلب في موجبات الكفر أنواع منها ما يتعلق بالإيمان والإسلام،ط:دار الفکر،بیروت)"رد المحتار علی الدر المختار"میں ہے:"(وشرائط صحتها العقل) والصحو (والطوع) فلا تصح ردة مجنون، ومعتوه وموسوس، وصبي لا يعقل وسكران ومكره عليها، وأما البلوغ والذكورة فليسا بشرط بدائع.(قوله والطوع) أي الاختيار احترازا عن الإكراه ودخل فيه الهازل كما مر لأنه يعد مستخفا لتعمده التلفظ به، وإن لم يقصد معناه...والحاصل: أن من تكلم بكلمة للكفر هازلا أو لاعبا كفر عند الكل ولا اعتبار باعتقاده كما صرح به في الخانية ومن تكلم بها مخطئا أو مكرها لا يكفر عند الكل، ومن تكلم بها عامدا عالما كفر عند الكل ومن تكلم بها اختيارا جاهلا بأنها كفر ففيه اختلاف."(ص:٢٢٤،ج:٤،کتاب الجهاد،باب المرتد،ط:ایج ایم سعید)وفيه ايضا:"(و) اعلم أنه (لا يفتى بكفر مسلم أمكن حمل كلامه على محمل حسن أو كان في كفره خلاف، ولو) كان ذلك (رواية ضعيفة) كما حرره في البحر، وعزاه في الأشباه إلى الصغرى.نعم سيذكر الشارح أن ما يكون كفرا اتفاقا يبطل العمل والنكاح، وما فيه خلاف يؤمر بالاستغفار والتوبة وتجديد النكاح وظاهره أنه أمر احتياط."(ص:٢٣٠،ج:٤،کتاب الجهاد،باب المرتد،ط:ایج ایم سعید)فقط واللہ أعلم

عنوان: مسلمانوں کے خلیفہ اول
سوال: ہمارے نبی کریم صلی اللہ  علیہ وآلہ  وسلّم کے بعد پہلا خلیفہ کون تھا ، کچھ کا ماننا ہے حضرت  علی رضی اللہ تعالیٰ عنہ  تھے، جب کہ کچھ کا ماننا ہے حضرت ابو بکر صدیق رضی اللہ تعالیٰ عنہ  تھے، ان میں سے  درست کیا ہے؟
جواب:
حضور اقدس    صلی اللہ علیہ السلام کے بعد ، مسلمانوں کے  سب سے پہلے خلیفۂ راشد حضرت ابوبکر صدیق رضی اللہ تعالیٰ عنہ ہیں،  حضرت ابوبکر صدیق کے  خلیفہ بلافصل ہونے کی طرف  حضور  صلی اللہ علیہ السلام کی زندگی میں    آپ کے فرامین اور اعمال سے بھی  اشارہ ملتا   رہا، اسی لیے رسول اللہ صلی اللہ  علیہ والہ وسلم  کے پردہ فرما جانے کے بعد  امت (جميع صحابہ کرام رضوان اللہ علیہم اجمعین)  نے حضرت ابو بکر صدیق رضی اللہ عنہ  کو بطورِ خلیفہ انتخاب  کیا،   سب نے آپ رضی اللہ تعالیٰ عنہ کے ہاتھ پر  خلافت کی بیعت فرمائی، اگر   حضرت ابوبکر صدیق رضی اللہ تعالیٰ عنہ کا  خلیفہ بلافصل ہونا  بر حق نہ ہوتا تو صحابہ کرام رضوان اللہ علیہم اجمعین کبھی اس پر اتفاق نہ کرتے۔ حضرت ابو بکر رضی اللہ عنہ  نے وصال سے قبل   حضرت عثمان رضی اللہ عنہ کو بلا کر بطورِ وصیت  اپنے ولی عہد  کا نام لکھوا دیا، آپ کے وصال کے بعد تمام صحابہ رضی اللہ عنہم  سے دریافت  کیا گیا کہ حضرت ابوبکر رضی اللہ عنہ نے  جس شخصیت کے بارے میں خلیفہ مقرر کرنے کی وصیت کی ہے، اس سے سب متفق ہیں؟ جس پر سب نے اتفاق کیا، یوں حضرت عمر رضی اللہ عنہ خلیفہ ثانی مقرر ہوئے،  حضرت عمر رضی اللہ عنہ  کی شہادت کے بعد خلیفہ ثالث  کے انتخاب کی ذمہ داری چھ کبار صحابہ (  حضرت عثمان ، حضرت علی،  حضرت عبد الرحمن بن عوف،  حضرت طلحہ، حضرت زبیر،  اور حضرت سعد بن ابی وقاص  رضی اللہ  عنہم ) کے سپرد  ہوئی، ان چھ حضرات نے خلیفہ ثالث  کے انتخاب کا اختیار حضرت عبد الرحمن بن عوف رضی اللہ عنہ  کو  دے دیا،  انہوں نے حضرت عثمان رضی اللہ تعالیٰ کا انتخاب کیا، یوں حضرت عثمان رضی اللہ عنہ خلیفہ ثالث مقرر ہوئے،  حضرت عثمان رضی اللہ عنہ کی شہادت  کے بعد  کبار صحابہ  انصار و مہاجرین  رضی اللہ عنہم نے حضرت علی کرم اللہ وجہہ  کے ہاتھ پر بیعت فرمائی، یوں حضرت علی رضی اللہ عنہ  خلیفہ  رابع مقرر ہوئے،پس  خلفائے راشدین کا انتخاب    باجماع صحابہ کرام رضوان اللہ علیہم تکوینی طور پر ہوا تھا۔اعتقاد أئمة الحديث لأبي بكر الجرجاني میں ہے:" [خلافة الخلفاء الراشدين]ويثبتون خلافة أبي بكر رضي الله عنه بعد رسول الله صلى الله عليه وسلم، باختيار الصحابة إياه، ثم خلافة عمر بعد أبي بكر رضي الله عنه باستخلاف أبي بكر إياه، ثم خلافة عثمان رضي الله عنه باجتماع أهل الشورى وسائر المسلمين عليه عن أمر عمر ثم خلافة علي بن أبي طالب رضي الله عنه عن بيعة من بايع من البدريين عمار بن ياسر وسهل بن حنيف ومن تبعهما من سائر الصحابة مع سابقه وفضله."( خلافة الخلفاء الراشدين، ص: 71، ط: دار العاصمة - الرياض)شرح العقائد النسفيةمیں ہے:"وخلافتهم أي نيابتهم عن الرسول في إقامة الدين، بحيث يجب على كافة الأمم الاتباع، على هذا الترتيب أيضا، يعني أن الخلافة بعد رسول الله عليه السلام لأبي بكر، ثم لعمر، ثم لعثمان، ثم لعلي، وذلك لأن الصحابة قد اجتمعوا يوم توفي رسول عليه السلام في سقيفة بني ساعدة، واستقر رأيهم بعد المشاورة والمنازعة على خلافة أبي بكر رضي الله عنه، فاجمعوا على ذلك وبايعه علي رؤس الأشهاد بعد توقف كان منه، ولو لم تكن الخلافة حقا له لما اتفق عليه الصحابة، و لنازعه علي كما نازع معاوية، ثم إن أبا بكر رضي الله عنه ولا احتج عليهم لو كان في حقه نص، كما زعمت الشيعة، و كيف يتصور في حق أصحاب رسول الله عليه السلام الإتفاق علي الباطل، و ترك العمل بالنص الوارد، ثم إن أبا بكر لما يئس من حياته، دعا عثمان، و أملى عليه كتاب عهده لعمر رضي الله عنه فلما كتب ختم الصحيفة و اخرجها الي الناس، وأمرهم أن يبايعوا لمن في الصحيفة، فبايعوا حتي مرت بعلي فقال: بايعنا لمن فيها و إن كان عمر، و بالجملة وقع الإتفاق علي خلافته، ثم استثهد عمر، وترك الخلافة شورى بين ستة: عثمان، وعلي، وعبد الرحمن بن عوف، وطلحة، وزبير، وسعد ابن أبي وقاص رضي الله عنهم، ثم فوض الأمر خمستهم إلى عبد الرحمن بن عوف، ورضوا بحكمه، فاختار عثمان، وبايعه بمحضر من الصحابة، فبايعوه وانقادوا لأوامره و صلوا معه الجمع و الأعياد، فكان اجماعا، ثم استثهد وترك الأمر مهملا، فأجمع كبار المهاجرين و الأنصار على علي رضي الله عنه، والتمسوا منه قبول الخلافة وبايعوه، لما كان أفضل أهل عصره وأولاهم بالخلافة."( ص:150-152، ط: المصباح)فقط واللہ اعلم

Reference: Riyad as-Salihin 57 In-book reference : Introduction, Hadith 57: حوالہ

عنوان: حضرت فرید الدین گنج شکررحمہ اللہ کا بارش کی دعا سے متعلق واقعہ
سوال: دہلی میں قحط سالی اور بارش کا نہ آنا، پھر فرید الدین گنج شکر رحمتہ اللہ علیہ کا ہاتھ اٹھا کر دعا کرنا،اور اس پر بارش کا برسنا، اس واقعے کا اصل ماخذ کیا ہے؟ یہ واقعہ کس کتاب میں موجود ہے ؟کیا یہ واقعہ مستند ہے؟
جواب: حضرت فرید الدین مسعود  گنج شکر رحمہ اللہ کے حوالے سے سائل کا بیان کردہ کوئی واقعہ ہمیں کافی تلاش و بسیار کے باوجود  کسی بھی معتبرکتاب میں نہیں ملا،تاہم  تلاش کے نتیجے میں مذکورہ واقعہ  حضرت فرید الدین رحمہ اللہ کے شیخ  خواجہ بختیار کاکی کے ہم عصر  حضرت نظام الدین المؤید رحمہ اللہ کے حوالے سے   درج ذیل دو کتابوں میں ملا ہے:(1) حالات و واقعات شانِ حضرت بابا فرید  گنج شکر،مؤلف:عالم فقری(2) جواہرِ گنج شکر ،ترتیب و تدوین:محمد محسنلیکن نظام الدین ابو المؤید رحمہ اللہ کے حوالے سے منقول اس واقعے کے بارےبھی یقینی طور پر نہیں کہا جاسکتا کہ  یہ کس حد تک صحیح ہے اور مستند ہے یا نہیں یہ تحقیق نہیں ؟ذیل میں یہ واقعہ ذکر کیا جارہا ہے:" حالات و واقعات شانِ حضرت بابا فرید  گنج شکر "میں ہے:"دعاۓبارش:ایک دفعہ دلی میں بارش نہ ہوئی،اس وقت دلی میں ایک بزرگ تھے، جن کا نام شیخ نظام الدین ابو المؤید تھا،لوگوں نے ان کی طرف رخ کیا،دعا کے لیے عرض کی،آپ منبر پر تشریف لاۓاور دعا کی،اے اللہ! اگر تو نے بارش نہ بھیجی تو میں کس منہ سے زندہ رہوں گا؟، یہ کہا اور منبر سے نیچے اتر آۓ،اللہ تعالیٰ نے اتنی بارش فرمائی کہ جل تھل ہوگئے،حضرت خواجہ قطب الدین بختیار رحمہ اللہ کی ان سے ملاقات ہوئی تو اس معاملے میں دریافت کیا ،مجھے تو آپ سے بڑی عقیدت تھی اور جانتا تھا کہ حضرتِ حق میں آپ کو مقامِ نیاز حاصل ہے ،لیکن آپ نے یہ کیا کہا ؟کہ اے خدا!اگر تو نے بارش نہ برسائی تو میں کیسے زندہ رہوں گا، خدانخواستہ اگر وہ بارش نہ برساتا تو آپ کیا کرتے؟ شیخ نظام الدین مؤید نے کہا میں جانتا تھا کہ وہ ضرور بارش بھیجے گا،خواجہ بختیار قدس سرہ العزیز نے دریافت فرمایا کہ آپ کیسے جانتے تھے؟، شیخ نظام نے فرمایا:ایک دفعہ سلطان شمس الدین کے دربار میں میری سید نور الدین مبارک سے کسی مسئلے پر تکرار ہوگئی،میں نے کچھ باتیں کہیں اور انہوں نے بھی، بات آئی گئی ہوگئی،انہوں نے مجھے دعاۓباراں کی اجازت عنایت فرمائی،میں سید نور الدین مبارک کے روضے پر حاضر ہوا اور عرض کی :آپ نے مجھے دعاۓباراں کی اجازت فرمائی تھی،اگر آپ مجھ سے صلح فرمالیں تو میں دعاۓباراں کی درخواست کروں گا،روضۂ انور سے آواز آئی ہم نے آپ سے صلح کرلی،دعاے باراں کریں،لہٰذا میں نے دعاۓباراں کی اور بارش ہوئی."(ص:283،284، طباعت:ادارۃ پیغام القرآن،اردو بازار،لاہور،اشاعت:2004)جواہرِ گنج شکر میں   مذکورہ واقعہ  کچھ وضاحت کے ساتھ درج ہے،البتہ  اس  واقعےمیں بارش کی دعا کے الفاظ یہ ہیں:":اے پروردگار! اگر تو بارش نہیں بھیجے گا تو میں پھر کسی آبادی میں نہیں رہوں گا، کہیں جنگل میں نکل جاؤں گا"۔۔۔۔۔۔۔۔۔۔۔۔۔۔اور  پھر نظام الدین ابو المؤید رحمہ اللہ نے خواجہ بختیار کاکی رحمہ اللہ کے استفسار پر جو کچھ فرمایا وہ یہ تھا:"ایک  مرتبہ سلطان شمس الدین کے پاس نیچے بیٹھنے پر مجھ میں اورسید نور الدین مبارک  نور اللہ مرقدہ میں  تکرار ہوپڑی، میں نے ایسی باتیں کیں  جس سے سید نور الدین ناراض ہوگئے،اب جب کہ مجھے دعاۓباران کے لیے کہا گیا تو میں نے سید صاحب کے روضے پر جا کر کہا کہ آپ مجھ سے ناراض ہیں اور لوگوں نے مجھے دعاۓباراں کے لیے کہا ہے اگر آپ مجھ سے صلح کریں تو میں دعا کروں ورنہ نہیں۔۔۔"باقی واقعہ وہی ہے جو اوپر مذکور ہوا۔(باب پنجم،اسرار الاولیاء،انیسویں فصل،بارش کا کم ہونا،ص:231،232،طباعت:ادارۃ پیغام القرآن،اردو بازار،لاہور،سنِ اشاعت:2007)فقط واللہ أعلم

عنوان: حالت ارتداد میں  جو فرائض فوت ہوئے ہوں ،اسلام لانے کے بعد ان کی قضا کا حکم
سوال: اگر کوئی شخص کچھ دِنوں کیلئے دائرہ اسلام سے خارج ہوگیا تھا، تو  کیا اس پر صرف اس ارتداد کی حالت میں چھوڑے گئے فرض عبادات کی قضا لازم ہوگی؟  یا حالت ایمان میں جتنی فرض عبادات کی تھیں ان کو بھی واپس لوٹانے ہوگایا دونوں کو؟
جواب:
واضح رہے کہ اللہ تعالی کی طرف سے دین اسلام عطا ہونے کے بعد اس نعمتِ اسلام کو چھوڑ کر کسی اور دینِ منسوخ کی طرف جانا نہ صرف اللہ تعالیٰ کی نعمتِ عظمی کی ناشکری بلکہ اب تک کیے گئے سارے اعمال ضائع کرنے کا سبب بھی ہے،چناں چہ قرآن کریم میں اللہ تبارک و تعالیٰ کا پاک ارشاد ہے:لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنَ الْخَاسِرِينَ (سورة الزمر، آية 65)ترجمہ: اگر توشرک کرے گا،تو تیرا کیا کرایا سب کام غارت ہوجائے گا،اور تو خسارہ میں پڑے گا۔(از معارف القران، سورۃ زمر،   ج:7، ص:572، ط:مکتبہ  معارف القران)مذکورہ  آیت سے ثابت ہوتا ہے کہ جب کوئی بندہ کفر و شرک اختیار کرتا ہے اگرچہ ایک لمحے کے لیے ہی کیوں نہ ہو تو اس کے سارے اعمال ضائع ہوجاتے ہیں،نیز زندگی اور موت کا سوائے اللہ رب العزت کے کسی کو بھی علم نہیں ہے،اور عین ممکن ہے کہ جس لمحے کوئی دینِ اسلام چھوڑ کر کفریہ ملت کا معتقد ہو عین اسی لمحہ موت کا پروانہ آجائے اور اس طرح وہ آدمی ہمیشہ ہمیشہ کی ذلت اور رسوائی اپنے دامن میں لے کر جہنم کا ایندھن بن جائے ،لہذا کافر ہونا چاہے کچھ دنوں کے لیے ہو چاہے ایک لمحے کے لیے ہو اللہ تعالی کے ساتھ اس کے دین کے معاملے میں مذاق اور اس کی سخت پکڑ کا باعث ہے۔تاہم اگر کوئی    مسلمان  نعوذ  باللہ  مرتد  ہوجائے  تو اس پر فرض عبادات سے متعلق تفصیل درج ذیل ہے :1۔    اس  حالت  ارتداد  میں  اس  پر  فرض  عبادات  میں  سے  کچھ  بھی  فرض  نہیں،  اور  نہ   ہی  اسلام  لانے  کے    بعد    اس  کی  قضاء  اس  پر  لازم  ہے،  کیونکہ  یہ  فرائض  مسلمانوں  کے  ہیں  ،  نہ  کہ  کافروں  کے۔2۔حالت  ارتداد  سے  پہلے،اسلام  کی  حالت  میں  ،  جو حقوق  اللہ   (نماز  ،  روزہ  وغیرہ)  ادا  کرچکا  ہے،ان  کو  اب  دوبارہ  ادا  کرنا      لازم  نہیں۔3۔حالت  ارتداد  سے  پہلےجو    حقوق  اللہ  وغیرہ  ادا  نہیں  کیے  تھے،  ان  کی  قضا حسبِ سابق  اس  پر  لازم  ہے۔فتاوی  شامی  میں  ہے:"وحقق ذلك البرهان اللقاني في شرحه الكبير على جوهرة التوحيد بأن قوله صلى الله عليه وسلم: «خرج من ذنوبه» لايتناول حقوق الله تعالى وحقوق عباده؛ لأنها في الذمة ليست ذنبًا وإنما الذنب المطل فيها، فالذي يسقط إثم مخالفة الله تعالى. اهـ. والحاصل أنه تأخير الدين وغيره وتأخير نحو الصلاة والزكاة من حقوقه تعالى، فيسقط إثم التأخير فقط عما مضى دون الأصل ودون التأخير المستقبل."(کتاب الحج، فروع فی الحج، مطلب فی تکفیر الحج الکبائر، ج:2، ص:623، ط: مصطفى البابي الحلبي)وفیہ  ایضاً:"(ويقضي ما ترك من عبادة في الإسلام) لأن ترك الصلاة والصيام معصية والمعصية تبقى بعد الردة (وما أدى منها فيه يبطل، ...)قال ابن عابدین: [مطلب المعصية تبقى بعد الردة] (قوله والمعصية تبقى بعد الردة) نقل ذلك مع التعليل قبله في الخانية عن شمس الأئمة الحلواني. قال القهستاني: وذكر التمرتاشي أنه يسقط عند العامة ما وقع حال الردة وقبلها من المعاصي، ولا يسقط عند كثير من المحققين اهـ وتمامه فيه. قلت: والمراد أنه يسقط عند العامة بالتوبة والعود إلى الإسلام للحديث «الإسلام يجب ما قبله» ... ثم لا يخفى أن هذا الحديث يؤيد قول العامة: ولا ينافيه وجوب قضاء ما تركه من صلاة أو صيام ومطالبته بحقوق العباد لأن قضاء ذلك كله ثابت في ذمته، وليس هو نفس المعصية وإنما المعصية إخراج العبادة عن وقتها وجنايته على العبد فإذا سقطت هذه المعصية لا يلزم سقوط الحق الثابت في ذمته، كما أجاب بعض المحققين بذلك عن القول بتكفير الحج المبرور الكبائر، والله سبحانه وتعالى أعلم.(قوله وما أدى منها فيه يبطل) في التتارخانية معزيا إلى التتمة قيل له لو تاب تعود حسناته؟ قال: هذه المسألة مختلفة فعند أبي علي وأبي هاشم وأصحابنا أنه يعود. وعند أبي القاسم الكعبي لا، ونحن نقول إنه لا يعود ما بطل من ثوابه لكنه تعود طاعاته المتقدمة مؤثرة في الثواب بعد اهـ بحر."(كتاب الجهاد ،باب المرتد، ج4، ص251، ط:مصطفي البابي الحلبی)فقط  واللہ  اعلم

Reference: Sahih al-Bukhari 4562 In-book reference : Book 65, Hadith 84 USC-MSA web (English) reference : Vol. 6, Book 60, Hadith 85 (deprecated numbering scheme): حوالہ

عنوان: کیا ریحانہ بنت زید رضی اللہ عنہا امہات المومنین میں سے ہیں؟
سوال: ریحانہ بنت زید کیا محمد صلی اللہ علیہ وسلم کی زوجہ تھیں؟ مدلل جواب ارسال فرمائیں۔
جواب:
حضرت ریحانہ بنت زید یا بنتِ شمعون رضی اللہ عنہا سے متعلق دونوں روایتیں موجود ہیں، بعض روایات سے معلوم ہوتا ہے کہ رسول اللہ صلی اللہ علیہ وسلم نے ان کو بطورِ کنیز اپنے پاس رکھا تھا اور بعض روایات سے معلوم ہوتا ہے کہ ان کو آزاد کر کے نکاح کر لیا تھا، حضرت مولانا ادریس کاندھلوی رحمہ اللہ نے اپنی کتاب سیرتِ مصطفی صلی اللہ علیہ وسلم میں ان کو کنیزوں میں شامل فرمایا ہے، اسی طرح السیرۃ الحلبیۃ میں بھی حضرت ریحانہ رضی اللہ عنہا کو رسول اللہ صلی اللہ علیہ وسلم کی کنیزوں میں شامل فرمایا گیا ہے۔سیرتِ مصطفی صلی اللہ علیہ وسلم میں ہے:"ریحانہ بنتِ شمعون رضی اللہ عنہاریحانہ خاندان بنو قریظہ یا بنو نضیر سے تھیں، اسیر ہو کر آئیں، اور بطور کنیز آپ صلی اللہ علیہ وسلم کے حضور میں رہیں، حجۃ الوداع کے بعد دس ہجری میں انتقال کیا، اور بقیع میں دفن ہوئیں، اور ایک قول یہ ہے کہ آپ نے ان کو آزاد کر کے نکاح فرمایا تھا۔"(باب پنجم، ازواج مطہرات و اولاد کرام، جلد اول، صفحہ: 283)الإصابة في تمييز الصحابة میں ہے:"وأخرج ابن سعد عن الواقديّ بسند له عن عمر بن الحكم، قال: كانت ريحانة عند زوج لها يحبها، وكانت ذات جمال، فلما سبيت بنو قريظة عرض السبي على النبي صلّى اللَّه عليه وسلّم، فعزلها، ثم أرسلها إلى بيت أم المنذر بنت قيس حتى قتل الأسرى، فرق السبي، فدخل إليها فاختبأت منه حياء. قالت: فدعاني فأجلسني بين يديه وخيرني فاخترت اللَّه ورسوله، فأعتقني وتزوّج بي. فلم تزل عنده حتى ماتت. وكان يستكثر منها ويعطيها ما تسأله، وماتت مرجعه من الحج، ودفنها بالبقيع."(الفصل الثالث، حرف الراء، جلد:8، صفحہ:  146، طبع: دار الکتب العلمیۃ)سير أعلام النبلاء  میں ہے :"ريحانة ‌بنت ‌زيد بن عمرو بن خنافة، وكانت ذات جمال، قالت: فتزوجني وأصدقني اثنتي عشرة أوقية ونشا وأعرس بي وقسم لي. وكان معجبا بها، توفيت مرجعه من حجة الوداع، وكان تزويجه بها في المحرم سنة ست."(سنة إحدى عشرة، ‌‌باب: تركة رسول الله صلى الله عليه وسلم، جلد: 2، صفحه:  495، طبع: الرسالۃ)فقط واللہ اعلم

Reference: Sunan an-Nasa'i 3501 In-book reference : Book 27, Hadith 113 English translation : Vol. 4, Book 27, Hadith 3531: حوالہ

عنوان: برتھ ڈے ( سالگرہ ) منانا ، دعوت کھلانا اور تحائف کا لین دین کرنا
سوال: کیا فرماتے ہیں علمائے کرام کو مفتیان شرع مسئلہ ذیل کے بارے میں برتھ ڈے منانا کیسا ہے اگر کوئی شخص اپنی خوشی سے بغیر کسی اہتمام کے کسی کو اس دن کچھ کھلائے اور ہدیتا کسی کو کچھ دے تو یہ شریعت کی رو سے کیسا ہے مکمل تفصیل کے ساتھ جواب مرحمت فرمائے میں ایک ایم بی بی ایس کا طالب علم ہوں مجھے ہمارے یہاں بہت سارے ساتھی اس طریقے سے کرتے ہیں ۔
جواب:
اسلام میں برتھ ڈے (سال گرہ) منانے کا شرعاً  کوئی ثبوت نہیں ہے، بلکہ یہ  اغیار (عیسائیوں ) کی طرف سے آئی ہوئی ایک رسم ہے، جس میں عموماً طرح طرح کی خرافات شامل ہوتی ہیں، مثلاً: مخصوص لباس پہنا جاتا ہے، موم بتیاں لگاکر کیک  کاٹا  جاتا ہے، موسیقی  اور مرد وزن کی مخلوط محفلیں ہوتی ہیں ، تصویر کشی ہوتی ہے اور پھر ان میں غیر اقوام کی نقالی بھی ہوتی ہے، اور یہ سب امور ناجائز ہیں،  لہذا مروجہ طریقہ پربرتھ ڈے( سال گرہ) منانا شرعاً جائز نہیں ہےاور نہ ہی ایسی پارٹیوں میں شرکت جائز ہے۔البتہ اگر اس طرح کی خرافات نہ ہوں اور نہ ہی کفار کی مشابہت مقصود ہو، بلکہ صرف  گھر کے افراد اس مقصد کے لیے اس دن کو یاد رکھیں کہ  رب کے حضور اس بات کا شکرادا ہو کہ اللہ تعالیٰ نے عافیت وصحت کے ساتھ زندگی کا ایک سال مکمل فرمایا ہے اور اس کے لیے مذکورہ   منکرات سے خالی کوئی تقریب رکھ لیں یا گھر میں بچے کی خوشی کے لیے کچھ بنالیں یا  باہر سے لے آئیں ،یالازم سمجھے بغیربطورِشکرکسی کوکچھ کھلاديں خواہ کیک ہویاکوئی اورچیز،یاکوئی چیزگفٹ کردیں تو اس کی گنجائش ہوگی۔قرآن مجیدمیں ہے:"{وَمَنْ يَبْتَغِ غَيْرَ الْإِسْلَامِ دِينًا فَلَنْ يُقْبَلَ مِنْهُ وَهُوَ فِي الْآخِرَةِ مِنَ الْخَاسِرِينَ} (سورۃ آل عمران،الآیة:85)"ترجمہ:’’اور جو شخص اسلام کےسوا کسی اور دین کو تلاش کرے گا، پس اس سے ہرگز قبول نہ کیا جائےگا، اور وہ شخص آخرت میں نقصان اٹھانےوالوں میں سے ہوگا۔‘‘مرقاة المفاتيح شرح مشكاة المصابيح میں ہے:"قال: قال رسول الله صلى الله عليه وسلم: " «من تشبه بقوم فهو منهم» " رواه أحمد، وأبو داود.(من تشبه بقوم) : أي من شبه نفسه بالكفار مثلا في اللباس وغيره، أو بالفساق أو الفجار أو بأهل التصوف والصلحاء الأبرار. (فهو منهم) : أي في الإثم والخير. قال الطيبي: هذا عام في الخلق والخلق والشعار، ولما كان الشعار أظهر في التشبه ذكر في هذا الباب."(كتاب اللباس، الفصل الثاني ،222/8،ط: مكتبة حنفية)فتاوٰی رشیدیہ میں ہے:’’سالگرہ یادداشت عمرِاطفال کے واسطے کچھ حرج نہیں معلوم ہوتااور بعد سال کے بوجہ اللہ کھلانابھی درست ہے۔‘‘(حرمت وجواز کے مسائل، ص: 567، ط: عالمی مجلس تحفظ اسلام)فتاوٰی رحیمیہ میں ہے:’’سالگرہ منانے کاجوطریقہ رائج ہے (مثلاً کیک کاٹتے ہیں)یہ ضروری نہیں،بلکہ قابلِ ترک ہے،غیروں کے ساتھ تشبہ لازم آتاہے،البتہ اظہارِ خوشی اور خداکاشکر اداکرنامنع نہیں۔‘‘(متفرقات حظرواباحۃ،  236/10،  ط: دارالاشاعت)فقط واللہ اعلم

Reference: Mishkat al-Masabih 4347 In-book reference : Book 22, Hadith 39: حوالہ

عنوان: حضرت آدم علیہ السلام کو کس درخت کے قریب جانے سے منع کیا گیا تھا؟
سوال: حضرت آدم علیہ السلام کو جس درخت کے قریب جانے سے منع کیا گیا تھا، اور بعد میں حضرت آدم اور حوا دونوں نے اس درخت کے دانے کو کھایا تھا، تو وہ دانا کس چیز کا تھا؟ گندم کا یا باجرے کا؟
جواب:
حضرت آدم اور حضرت حوا علیہما السلام کو جس درخت کے کھانے سے منع کیا گیا تھا، اس میں متعدد اقوال ہیں: چناں چہ مشہور یہ ہے کہ وہ گندم کا تھا، تاہم انگور،  انجیر، کافور اور دیگر کےبھی اقوال موجود ہیں، لیکن اس درخت کا تعین  نہ قرآن کریم  میں مذکور ہے، نہ ہی  کسی مستند حدیث سے ثابت ہے، اور اسی لیےمفسرین کے نزدیک  مناسب یہی ہے کہ اس میں کسی ایک کو متعین نہ کیا جائے، بل کہ جس طرح قرآن و حدیث نے اس کو مبہم ذکر کیا ہے، ایسا ہی اس کو غیر متعین ہی رہنے  دیا جائے، خاص کر جب کہ اس سے دین کا کوئی عقیدہ وابستہ نہیں۔روح المعاني میں ہے:"ووقع خلاف في هذه الشجرة، فقيل: الحنطة، وقيل: النخلة، وقيل: شجرة الكافور- ونسب إلى علي كرم الله تعالى وجهه. وقيل: التين، وقيل: الحنظل، وقيل: شجرة المحبة، وقيل: شجرة الطبيعة والهوى «وقيل، وقيل ... » والأولى عدم القطع والتعيين، كما أن الله تعالى لم يعينها باسمها في الآية، ولا أرى ثمرة في تعيين هذه الشجرة".(سورة البقرة، آيت نمبر: 35، 1/ 236، ط: دار الكتب العلمية)تفسير مظهری میں ہے:"والشجرة هى السنبلة على قول ابن عباس ومحمد بن كعب، والعنب على قول ابن مسعود، والتين على قول ابن جريح، والكافور على قول على، وقال قتادة: شجرة العلم، وفيها من كل شىء، فقيل: وقع النهى على جنس من الشجرة، وقيل: على شجرة مخصوصة، والظالمين أي الضارين أنفسكما بالمعصية، وأصل الظلم وضع الشيء في غير موضعه".(سورة البقرة، آيت نمبر:35، 1/ 57، ط: مكتبة الرشدية الباكستان)تفسير قرطبي میں ہے:"التاسعة: واختلف أهل التأويل في تعيين هذه الشجرة التي نهي عنها فأكل منها، فقال ابن مسعود وابن عباس وسعيد بن جبير وجعدة بن هبيرة: هي الكرم، ولذلك حرمت علينا الخمر. وقال ابن عباس أيضاً وأبو مالك وقتادة: هي السنبلة، والحبة منها ككلى البقر، أحلى من العسل وألين من الزبد، قاله وهب بن منبه. ولما تاب الله على آدم جعلها غذاء لبنيه. وقال ابن جريج عن بعض الصحابة: هي شجرة التين، وكذا روى سعيد عن قتادة، ولذلك تعبر في الرؤيا بالندامة لآكلها من أجل ندم آدم عليه السلام على أكلها، ذكره السهيلي. قال ابن عطية: وليس في شي من هذا التعيين ما يعضده خبر، وإنما الصواب أن يعتقد أن الله تعالى نهى آدم عن شجرة فخالف هو إليها وعصى في الأكل منها. وقال القشيري أبو نصر: وكان الإمام والدي رحمه الله يقول: يعلم على الجملة أنها كانت شجرة المحنة".(سورة البقرة، آيت نمبر:35، 1/ 305، ط: دار الكتب المصرية - القاهرة)فقط والله اعلم

Reference: Mishkat al-Masabih 3158 In-book reference : Book 13, Hadith 78: حوالہ

عنوان: اذان سے پہلے درود پڑھنے کا حکم
سوال: اذان سے پہلے درود پڑھنا کیا کسی حدیث سے ثابت ہے؟
جواب:
درود شریف پڑھنا ایک مستقل عبادت ہے، اس کے بہت سے فضائل قرآن وحدیث میں وارد ہیں، اس کی کثرت، برکت، رحمت اور خیر کثیر کا ذریعہ اور سبب ہے، لیکن دوسری طرف اذان ایک مستقل عبادت ہے جو نماز کی خبر دینے کے لیے مشروع کی گئی ہے اور اس کے الفاظ حدیثِ  مبارک  سے ثابت اور منقول ہیں، اس میں کسی قسم کا اضافہ یا کمی کرنا جائز نہیں ہے،اذان سے پہلے درود شریف پڑھناكسی حدیث سے ثابت نہیں ہے،اور نبی کریم صلی اللہ علیہ وسلم کے کسی مؤذن سے بھی ثابت نہیں ہے،لہذا یہ نبی کریم صلی اللہ علیہ وسلم کے کافی زمانہ بعد گزرنے کے بعد بعض بدعتی لوگوں نےاذان میں اضافہ کیاہے،  رسول اللہ صلی اللہ علیہ وسلم نے درود شریف کے جتنے فضائل بیان کیے ہیں، وہ صحابہ کرام رضی اللہ عنہم، تابعینِ کرام و تبع تابعینِ کرام رحمہم اللہ کے سامنے تھے، لیکن کسی نے اذان سے پہلے  درود شریف پڑھنے کا معمول نہیں بنایا،  اس لیے  اذان سے پہلےدرود شریف  نہیں  پڑھا  جائے گا،جیسے اذان نبی کریم صلی اللہ علیہ وسلم سے ثابت ہے  اسی طرح  دی جائےگی۔فتاوی شامی میں ہے:"(قوله: سنة 781) كذا في النهر عن حسن المحاضرة للسيوطي، ثم نقل عن القول البديع للسخاوي أنه في سنة 791 ‌وأن ‌ابتداءه ‌كان ‌في ‌أيام السلطان الناصر صلاح الدين بأمره ."(کتاب الصلوة، باب الأذان، فائدة التسليم بعد الأذان، ج: 1 ص: 390 ط: سعید)المواعظ والاعتبار بذکرالخطط والآثار میں  ہے:"فلما استولى العجم وترك خلفاء بني العباس الصلاة بالناس، ترك ذلك كما ترك غيره من سنن الإسلام، ولم يكن أحد من الخلفاء الفاطميين يصلي بالناس الصلوات الخمس في كل يوم، فسلم المؤذنون في أيامهم على الخليفة بعد الأذان للفجر فوق المنارات، فلمّا انقضت أيامهم وغير السلطان صلاح الدين رسومهم لم يتجاسر المؤذنون على السلام عليه احتراما للخليفة العباسيّ ببغداد، فجعلوا عوض السلام على الخليفة السلام على رسول الله صلى الله عليه وسلم، واستمرّ ذلك قبل الأذان للفجر في كلّ ليلة بمصر والشام والحجاز، وزيد فيه بأمر المحتسب صلاح الدين عبد الله البرلسيّ، الصلاة والسلام عليك يا رسول الله، وكان ذلك بعد سنة ستين وسبعمائة، فاستمرّ ذلك.ولمّا تغلب أبو عليّ بن كتيفات بن الأفضل شاهنشاه بن أمير الجيوش بدر الجماليّ على رتبة الوزارة في أيام الحافظ لدين الله أبي الميمون عبد المجيد بن الأمير أبي القاسم محمد بن المستنصر بالله، في سادس عشر ذي القعدة سنة أربع وعشرين وخمسمائة، وسجن الحافظ وقيده واستولى على سائر ما في القصر من الأموال والذخائر، وحملها إلى دار الوزارة، وكان إماميا متشدّدا في ذلك، خالف ما عليه الدولة من مذهب الإسماعيلية، وأظهر الدعاء للإمام المنتظر، وأزال من الأذان حيّ على خير العمل، وقولهم محمد وعليّ خير البشر، وأسقط ذكر إسماعيل بن جعفر الذي تنتسب إليه الإسماعيلية، فلما قتل في سادس عشر المحرّم سنة ست وعشرين وخمسمائة، عاد الأمر إلى الخليفة الحافظ وأعيد إلى الأذان ما كان أسقط منه.وأوّل من قال في الأذان بالليل محمد وعليّ خير البشر، الحسين المعروف بأمير كابن شكنبه، ويقال أشكنبه، وهو اسم أعجميّ معناه الكرش، وهو عليّ بن محمد بن عليّ بنإسماعيل بن الحسن بن زيد بن الحسن بن عليّ بن أبي طالب، وكان أوّل تأذينه بذلك في أيام سيف الدولة بن حمدان بحلب في سنة سبع وأربعين وثلاثمائة. قاله الشريف محمد بن أسعد الجوّانيّ النسابة، ولم يزل الأذان بحلب يزاد فيه حيّ على خير العمل، ومحمد وعليّ خير البشر إلى أيام نور الدين محمود. فلما فتح المدرسة الكبيرة المعروفة بالحلاوية، استدعى أبا الحسن عليّ بن الحسن بن محمد البلخيّ الحنفيّ إليها، فجاء ومعه جماعة من الفقهاء وألقى بها الدروس، فلما سمع الأذان أمر الفقهاء فصعدوا المنارة وقت الأذان وقال لهم: مروهم يؤذنوا الأذان المشروع، ومن امتنع كبوه على رأسه. فصعدوا وفعلوا ما أمرهم به، واستمرّ الأمر على ذلك.وأمّا مصر فلم يزل الأذان بها على مذهب القوم إلى أن استبدّ السلطان صلاح الدين يوسف بن أيوب بسلطنة ديار مصر، وأزال الدولة الفاطمية في سنة سبع وستين وخمسمائة، وكان ينتحل مذهب الإمام الشافعيّ رضي الله عنه، وعقيدة الشيخ أبي الحسن الأشعري رحمه الله، فأبطل من الأذان قول حيّ على خير العمل، وصار يؤذن في سائر إقليم مصر والشام بأذان أهل مكة، وفيه تربيع التكبير وترجيع الشهادتين، فاستمرّ الأمر على ذلك إلى أن بنت الأتراك المدارس بديار مصر وانتشر مذهب أبي حنيفة رضي الله عنه في مصر، فصار يؤذن في بعض المدارس التي للحنيفة بأذان أهل الكوفة، وتقام الصلاة أيضا على رأيهم، وما عدا ذلك فعلى ما قلنا، إلّا أنه في ليلة الجمعة إذا فرغ المؤذنون من التأذين سلموا على رسول الله صلى الله عليه وسلم، وهو شيء أحدثه محتسب القاهرة صلاح الدين عبد الله بن عبد الله البرلسيّ بعد سنة ستين وسبعمائة، فاستمرّ إلى أن كان في شعبان سنة إحدى وتسعين وسبعمائة، ومتولي الأمر بديار مصر الأمير منطاش، القائم بدولة الملك الصالح المنصور، أمير حاج المعروف بحاجي بن شعبان بن حسين بن محمد بن قلاون. فسمع بعض الفقراء الخلاطين سلام المؤذنين على رسول الله صلى الله عليه وسلم في ليلة جمعة، وقد استحسن ذلك طائفة من إخوانه فقال لهم: أتحبون أن يكون هذا السلام في كلّ أذان؟ قالوا: نعم. فبات تلك الليلة وأصبح متواجدا يزعم أنه رأى رسول الله صلى الله عليه وسلم في منامه، وأنه أمره أن يذهب إلى المحتسب فيبلغه عنه أن يأمر المؤذنين بالسلام على رسول الله صلى الله عليه وسلم في كلّ أذان، فمضى إلى محتسب القاهرة وهو يومئذ نجم الدين محمد الطنبديّ وكان شيخا جهولا وبلهانا مهولا سيء السيرة في الحسبة والقضاء، متهافتا على الدرهم ولو قاده إلى البلاء، لا يحتشم من أخذ البرطيل والرشوة، ولا يراعي في مؤمن إلّا ولا ذمّة قد ضرى على الآثام، وتجسد من أكل الحرام، يرى أن العلم إرخاء العذبة ولبس الجبة، ويحسب أنّ رضي الله سبحانه في ضرب العباد بالدرة وولاية الحسبة، لم تحمد الناس قط أياديه، ولا شكرت أبدا مساعيه، بل جهالاته شائعة وقبائح أفعاله ذائعة، أشخص غير مرّة إلى مجلس المظالم، وأوقف مع من أوقف للمحاكمة بين يدي السلطان من أجل عيوب فوادح، حقق فيها شكاته عليه القوادح، وما زال في السيرةمذموما ومن العامة والخاصة ملوما. وقال له: رسول الله يأمرك أن تتقدم لسائر المؤذنين بأن يزيدوا في كل أذان قولهم الصلاة والسلام عليك يا رسول الله، كما يفعل في ليالي الجمع، فأعجب الجاهل هذا القول، وجهل أن رسول الله صلى الله عليه وسلم لا يأمر بعد وفاته إلا بما يوافق ما شرعه الله على لسانه في حياته، وقد نهى الله سبحانه وتعالى في كتابه العزيز عن الزيادة فيما شرعه حيث يقول: أم لهم شركاء شرعوا لهم من الدين ما لم يأذن به الله[الشورى/ 21] وقال رسول الله صلى الله عليه وسلم: «إياكم ومحدثات الأمور» فأمر بذلك في شعبان من السنة المذكورة، وتمت هذه البدعة واستمرت إلى يومنا هذا في جميع ديار مصر وبلاد الشام، وصارت العامة وأهل الجهالة ترى أن ذلك من جملة الأذان الذي لا يحل تركه، وأدى ذلك إلى أن زاد بعض أهل الإلحاد في الأذان ببعض القرى السلام بعد الأذان على شخص من المعتقدين الذين ماتوا، فلا حول ولا قوة إلا بالله، وإنا لله وإنا إليه راجعون."(ذكر الأذان بمصر وما كان فيه من الاختلاف، ج:4 ص: 48،49،50 ط: دار الکتب العلمیة)فقط واللہ اعلم

Reference: Mishkat al-Masabih 1118 In-book reference : Book 4, Hadith 535: حوالہ

عنوان: جان کے خطرہ کی بناء پر اپنے اسلام کو چھپانے کا حکم
سوال: کیا کوئی مسلمان جان کا خطرہ ہونے کی بنا پر اپنے مسلمان ہونے کو چھپا   سکتا ہے؟
جواب:
اگر کوئی شخص کسی دنیاوی  مفاد کو حاصل کرنے کی لالچ  کے بغیر محض جان جانے کا خطرہ ہو نے كی بناء پراپنے مسلم ہونے کو اس طور پر چھپاتاہے   کہ اس کے دل میں ایمان بدستور باقی رہے تواضطراری اورسخت حالت کی بناء پر ایسے شخص کے لیے اس کی گنجائش ہے،اور ایسا شخص مسلمان ہی کہلائے گا۔قرآنِ کریم میں ہے:" مَنْ كَفَرَ بِاللَّه مِنْ بَعْدِ إِيمَانِهِ إِلّا مَنْ أُكْرِهَ وَقَلْبُهُ مُطْمَئِنٌّ بِالْإِيمَانِ وَلَكِنْ مَنْ شَرَحَ بِالْكُفْرِ صَدْرًا فَعَلَيْهِمْ غَضَبٌ مِنَ اللَّه وَلَهُمْ عَذَابٌ عَظِيمٌ."{النحل:106}ترجمہ:" جو شخص ایمان لائے پیچھے اللہ سے کفر کرے مگر جس شخص پر زبردستی کی جائے بشرط یہ کہ اس کاقلب ایمان پر مطمئن ہو،ہاں جو جی کھول کر کفر کرےتو ایسے لوگوں پر اللہ تعالی کا غضب ہوگا اور ان کو بڑی سزا ہوگی۔" (از بیان القرآن)شرح  صحیح البخاری لابن بطال میں ہے:"وقد أرخص الله لمن خاف، وأكره على الكفر أن يضمر الإيمان بقوله: (‌إلا ‌من ‌أكره وقلبه مطمئن بالإيمان) [النحل: 106]".(كتاب بدء الوحي، باب كيف كان بدء الوحي، ج:1، ص:48، ط: مكتبة الرشد - السعودية، الرياض)فقط والله أعلم

Reference: Reference: Surah An-Nahl, Ayah 106 | : سورۃ النحل، آیت نمبر 106 حوالہ

عنوان: نیک کام پہ لوگوں کی تعریف سے خوش ہونا
سوال: کیا کوئی نیکی کرنے کے بعد اگر جب کوئی نیکی چھپ کر کی گئی ہو،  لیکن لوگوں کے علم میں آ نے کے بعد لوگ آ پ کی تعریف کریں اور اس سے آپ کو خوشی محسوس ہو تو کیا یہ بھی گناہ ہے؟ جب کہ نیکی کرتے وقت صرف  اور صرف  اللہ پاک کی رضا اور مغفرت کا تصور ہو۔
جواب: عبادت میں اخلاص حاصل کرنے  کے لیے اتنا ضروری ہے کہ عبادت  اللہ کی رضا  کے لیے کی جائے، کسی اور کو دکھاوا  یا اس  سےتعریف  حاصل کرنا مقصود نہ ہو۔ اگر  پھر بھی  لوگوں کو آپ کی نیکی کا علم ہوجائے اور وہ اس پر آپ کی تعریف کریں، اور ان کی تعریف کرنے سے آپ کے دل خوش ہو، تو یہ گناہ نہیں، اس  لیے کہ  اس صورت میں تعریف کروانا مقصود نہیں  تھا، اور یہ خوشی گویا کہ شکر کے طور    پر ہے کہ ہمیں فلاں نے اچھے حال میں دیکھا۔ہاں اگر دل چاہ رہا ہو کہ لوگ میری اس نیکی پر میری تعریف کریں تو یہ غلط جذبہ ہے، اس  لیے کہ نیک عمل  چوں کہ اللہ  کے لیے کیا ہے، لہٰذا اس  کی جزا  اور بدلہ  بھی صرف اللہ تعالیٰ سے مطلوب ہونا  چاہیے۔امام غزالی رحمہ اللہ  اپنی کتاب "تبلیغ دین " میں فرماتے ہیں(ترجمہ):" عبادت کے بعد ریاء کا حکمیہ ہے کہ عبادت سے فارغ ہونے کے بعد ریاء ہو مثلا لوگوں کے اس عبادت پر آگاہ ہو جانے سے اس کو مسرت ہو یا لوگوں سے خود ہی اس کا اظہار فخر کے انداز پر کرتا پھرے تو اس کو عبادت کے صحت اور فساد سے کوئی علاقہ نہیں اس لئے کہ جس وقت ریاہوا ہے اس وقت عبادت ختم ہوچکی تھی البتہ اس مسرت اور اظہار کا گناہ ہوگا اور پھر عبادت کااظہار صراحتًا یا  کنایتًا یا تعریضاً جس طرح اور جس حیثیت سے ہوگا اس سے ریاء کے جلی اور خفی ہونے کااندازہ خود ہوسکے گا کہ صراحتًا اظہارہے تو ریا بھی جلی ہے اور اظہار اشارةً ہے تو ریاء بھی خفی ہے۔"(تبلیغ دین( مترجم اردو) -،مؤلف :  امام غزالی، مترجم :مولانا عاشق الہی میرٹھی، مطبوعہ: مکتبہ معارف القرآن، کراچی)فقط واللہ اعلم

عنوان: اگر کسی نے فرشتوں کو اندھا کہا تو کیا حکم ہے؟
سوال: اگر کسی نے فرشتوں کو اندھا کہا؟
جواب: مذکورہ الفاظ کفریہ کلمات میں سے ہیں،لہذااگر کسی نے  یہ الفاظ کہے ہیں تو اس پر تجدید ایمان کے ساتھ تجدید نکاح لازم ہے۔فتاوی ہندیہ میں ہے:"رجل ‌عاب ‌ملكا من الملائكة كفر."(کتاب السیر،ج2،ص266،ط؛دار الفکر)فقط واللہ اعلم

عنوان: شب برات کیوں مناتے ہیں؟
سوال: شب برات کیوں مناتے ہیں؟
جواب: بہت سی احادیث سے اس رات کی فضیلت اور اہمیت ثابت ہے ؛ اس لیے اس رات میں جاگ کر انفرادی طور پر عبادت کرنا، نفلیں پڑھنا، قرآن پاک کی تلاوت کرنا اور ذکر واذکار میں مشغول رہنا اور اپنے لیے اور اپنے والدین اور تمام مسلمان مردوں اور عورتوں کے لیے مغفرت کی دعا کرنا اور دینی ودنیوی جو بھی ضرورت ہو اللہ تعالی سے اس کا سوال کرنا مستحب ہے۔ لیکن  اس کے علاوہ اس رات کو منانا یعنی اس  میں چراغاں کرنا، قسم قسم کے کھانے پکانا اور انہیں تقسیم کرنا اور نئے کپڑوں کا اہتمام کرنا وغیرہ بے اصل ہیں، شریعت سے ان کا کوئی تعلق نہیں بلکہ ناجائز وبدعت ہیں۔ تفصیل کے لیے ملاحظہ فرمائیں:فتاویٰ بینات(1/ 552 تا 557)، ط. مکتبہ بینات جامعہ بنوری ٹاؤن کراچی۔فقط واللہ اعلم

عنوان: ہیر رانجھا کے مزار پر دعا کرنے کا حکم
سوال: ہمارے شہر میں" ہیر رانجھا "دربار ہے ،اکثر لوگ وہاں جاکر قبرپر کھڑے ہو کر دعا مانگتے ہیں کہ جیسے وہ بہت بڑے ولی تھے،تو کیا ان کے دربار پر جا کر ان کو ولی سمجھ کر دعائیں کرنا جائز ہے؟
جواب: واضح رہے کہ ہیر رانجھاکوئی ولی یا بزرگ نہیں تھے،ان کے بارے میں  عشقیہ داستانیں مشہور ہیں کہ ہیر لڑکے کا نام ہے اور رانجھا لڑکی کا، لیکن اس کی کوئی حقیقت  ہے یا افسانہ ہے، یہ ایک معمی ہے،ان کو ولی سمجھنا اور ولی سمجھ کر ان کے مزار پر دعا کرنا بے بنیاد ہے، اس سے اجتناب کرنا چاہیے، البتہ عام مسلمان مردوں کی قبروں پر کھڑے ہو کر ان کے لیے ،یا اگر ولی ہو تو ان کے وسیلے سے اپنے لیےدعا کرنا درست ہے۔کفایت المفتی میں ہے:"قبرستان میں بغرض زیارت قبور جانا  جائز بلکہ سنت ہے اور وہاں جاکر یہ کہنا بھی سنت سے ثابت ہے:  ’’السلام علیكم دار قوم مؤمنین و إنا إن شاء اللّٰه بكم لاحقون أسأل اللّٰه لي ولكم العافیة.‘‘  ( كذا في البرهان)  اموات  کے  لیے دعائے مغفرت کرنا اور کچھ پڑھ کر ایصال ثواب کرنا بھی جائز ہے  ...    خدا  تعالیٰ سے دعا کرنا اور اس میں کسی بزرگ کو بطور وسیلے کے ذکر کرنا  جائز ہے،  لیکن خود بزرگ کو پکارنا اور ا ن کو حاجت روا سمجھنا درست نہیں ۔"فقط و اللہ اعلم

عنوان: صدقۃ الفطر کے منکر کا حکم
سوال: صدقہ فطر کا منکر کافر ہو گا یا فاسق؟
جواب: واضح رہے کہ صدقہ فطر واجب ہے، اور واجب کا منکر  فاسق ہوتا ہے کافر نہیں ہوتا۔فتاوی شامی میں ہے:"(و) اعلم أنه (لا يفتى بكفر مسلم أمكن حمل كلامه على محمل حسن."(كتاب المرتد، ج:4، ص: 229، ط: سعيد)وفیہ ایضاً:"والإجماع على الوجوب لا يدل على أن المراد بالفرض ما هو عرفنا أي ما يكفر جاحده؛ لأن ذاك إذا نقل الإجماع تواترا ليكون قطعيا أو كان من ‌ضروريات ‌الدين كالخمس لا إذا كان ظنيا، وقد صرحوا بأن منكر وجوبها لا يكفر، فكان المتيقن الوجوب بالمعنى العرفي عندنا اهـ ملخصا."(باب صدقة الفطر، ج: 2، ص: 358،  ط: سعيد)فقط واللہ اعلم

عنوان: منکر نکیر کے نام سے متعلق سوال
سوال: منکر نکیر اور مبشر بشیر میں کوئی فرق ہے یا  ایک  ہی نام ہیں؟  میں سنا ہے مبشر بشیر ایمان والوں سےقبر میں سوال کرتے ہیں اورمنکر نکیر کافروں سے سوال کرتے ہیں ‎‎۔
جواب:
احادیث مبارکہ میں قبر میں سوال کرنے والے  دو فرشتوں کا نام " منکر نکیر" آیا ہے ،مبشر بشیر نامسے متعلق کوئی صراحت نہیں مل سکی۔سنن ترمذی میں ہے:"عن أبي هريرة قال: قال رسول الله صلى الله عليه وسلم: إذا قبر الميت، أو قال: أحدكم، أتاه ملكان أسودان أزرقان، يقال لأحدهما: المنكر، وللآخر: النكير، فيقولان: ما كنت تقول ‌في ‌هذا ‌الرجل؟ فيقول: ما كان يقول: هو عبد الله ورسوله، أشهد أن لا إله إلا الله، وأن محمدا عبده ورسوله، فيقولان: قد كنا نعلم أنك تقول هذا، ثم يفسح له في قبره سبعون ذراعا في سبعين، ثم ينور له فيه، ثم يقال له، نم، فيقول: أرجع إلى أهلي فأخبرهم، فيقولان: نم كنومة العروس الذي لا يوقظه إلا أحب أهله إليه، حتى يبعثه الله من مضجعه ذلك، وإن كان منافقا قال: سمعت الناس يقولون، فقلت مثله، لا أدري، فيقولان: قد كنا نعلم أنك تقول ذلك، فيقال للأرض: التئمي عليه، فتلتئم عليه، فتختلف فيها أضلاعه، فلا يزال فيها معذبا حتى يبعثه الله من مضجعه ذلك."(ابواب  الجنائز، باب ما جاء في عذاب القبر، ج:2، ص:374، ط:دار الغرب الاسلامي)فقط واللہ اعلم

Reference: Sahih al-Bukhari 7528 In-book reference : Book 97, Hadith 153 USC-MSA web (English) reference : Vol. 9, Book 93, Hadith 619 (deprecated numbering scheme): حوالہ

عنوان: محرم الحرام یا ربیع الاول میں کھانے کی تقسیم اور اس سے کھانے کا حکم
سوال: یکم محرم الحرام اور 12 ربیع الاول میں مسجد کے گیٹ پر سے لنگر تقسیم کرنا  ، یکم محرم الحرام کو تقسیم کرنے کی وجہ یہ بتاتے ہیں کہ نئےسال کی شروعات ہیں،  اور اس کے کھانے کا شرعی کیا حکم ہے؟میں چوں کہ ایک امام ہوں تو میرے لیے 10 محرم الحرام کو کچھ لوگ کھانا بھیجواتے ہیں،  اسی طریقے سے کچھ لوگ کولڈرنگ تقسیم کرتے ہیں،  تو وہ ہمارے لیے مسجد میں بھی بھجوا دیتے ہیں،  اس کا شرعی حکم کیا ہے؟
جواب:
یکم محرم یا بارہ ربیع الاول کو کھانا تقسیم کرنے کو لازم سمجھنا اور اس کا التزام کرنا اور اس کو دین کا جزو بنانا بدعت ہے، اس بدعت اور التزام کو ختم کرنے کے لئے نہ ان ایام میں خاص  کھانا تقسیم کرنا چاہیے اور نہ  ایسا کھانا قبول  کرنا چاہیے، البتہ اگر ان  ایام میں  کہیں سے کھانا آ گیا  تو اس کے کھانے کا حکم یہ ہے  کہ  اگر وہ کھانا    اللہ سبحانہ وتعالیٰ کے علاوہ کسی اور کے نام کی نذر و نیاز ہو تو اس کا کھانا حرام ہوگا، اور اگر وہ اللہ کے نام کی نیاز ہو اور ایصالِ ثواب مقصود ہو تو  بھی چوں کہ ان ایام کو خاص کرکے کھانا یا کولڈرنگ وغیرہ تقسیم کرنا التزام و اہتمام کی وجہ سے  بدعت بن چکا ہے، اس لیے اگر کوئی  ضرورت مند نہ ہو تو اس کے لیے  ایسے کھانے سے اجتناب کرنا چاہیے، البتہ اگر ضرورت مند ہو تو  تو اس کے لیے کھانے کی گنجائش ہے۔قرآن مجید میں اللہ تعالی کا ارشاد   ہے:"{ إِنَّمَا حَرَّمَ عَلَيْكُمُ الْمَيْتَةَ وَالدَّمَ وَلَحْمَ الْخِنزِيرِ وَمَا أُهِلَّ بِهِ لِغَيْرِ اللَّهِ ۖ فَمَنِ اضْطُرَّ غَيْرَ بَاغٍ وَلَا عَادٍ فَلَا إِثْمَ عَلَيْهِ ۚ إِنَّ اللَّهَ غَفُورٌ رَّحِيمٌ}." (البقرة :173)ترجمہ:"اللہ تعالیٰ نے تم پر صرف حرام کیا ہے مردار کو اور خون کو (جو بہتا ہو) اور خنزیر کے گوشت کو (اسی طرح اس کے سب اجزاء کو بھی) ایسے جانور کو جو (بقصد تقرب) غیر اللہ کے نامزد کردیا گیا ہو۔ پھر بھی جو شخص (بھوک سے بہت ہی) بیتاب ہوجاوے بشرطیکہ نہ تو طالب لذت ہو اور نہ (قدر حاجت سے) تجاوز کرنے والا ہو تو اس شحص پر کچھ گناہ نہیں ہوتا واقعی اللہ تعالیٰ ہیں بڑے غفوررحیم۔"(بیان القرآن)صحيح البخاري  میں ہے:"عن عائشة رضي الله عنها قالت:قال رسول الله صلى الله عليه وسلم: (‌من ‌أحدث ‌في أمرنا هذا ما ليس فيه فهو رد."ترجمہ:" عائشہ رضی اللہ عنھا سے روایت ہے کہ آپ صلی اللہ علیہ وسلم  نے ارشاد فرمایا:کہ جس نے ہماری دین میں ایسی بات ایجاد کی جس کا تعلق  ہمارے حکم سے  نہیں ہے تو وہ رد کردینے کے قابل ہے۔"(صحيح البخاري، باب: إذا اصطلحوا على صلح جور فالصلح مردود، ج:2، ص:959،  رقم:2550، ط:دار ابن كثير)صحيح مسلم ہے:"عن عائشة أن رسول الله صلى الله عليه وسلم قال: ‌من ‌عمل عملا ليس عليه أمرنا ‌فهو ‌رد."(صحيح مسلم،‌‌باب نقض الأحكام الباطلة ورد محدثات الأمور،  ج:5، ص:132،   رقم:1718، ط:دار الطباعة العامرة التركية)ترجمہ:" عائشہ رضی اللہ عنھا سے روایت ہے کہ آپ صلی اللہ علیہ وسلم  نے ارشاد فرمایا:کہ جس نے (دین سمجھ کر) ایسا کام کیا جس کے تعلق سے ہمارا حکم نہیں ہے تو وہ رد کردینے کے قابل ہے۔"التفسیر الکبیر میں ہے:"والحجة فیه انھم اذا ذبحوا علی اسم المسیح فقد اھلو به لغیر اللہ فواجب ان یحرم وروی عن علی بن ابی طالب رضی اللہ عنہ قال اذا سمعتم الیھود والنصاری یھلون لغیر اللہ فلا تاکلوا ."(البقرة:73، ج:3، ص:23،  ط: دار الفکر)فتاویٰ شامی میں ہے:"واعلم أن النذر الذي يقع للأموات من أكثر العوام وما يؤخذ من الدراهم والشمع والزيت ونحوها إلى ضرائح الأولياء الكرام تقربا إليهم فهو بالإجماع باطل وحرام ما لم يقصدوا صرفها لفقراء الأنام وقد ابتلي الناس بذلك،..ولا سيما في هذه الأعصار وقد بسطه العلامة قاسم في شرح درر البحار، ولقد قال الإمام محمد: لو كانت العوام عبيدي لأعتقتهم وأسقطت ولائي وذلك لأنهم لا يهتدون فالكل بهم يتغيرون."(كتاب  الصوم، فروع في الصيام، مطلب في النذر الذي ‌يقع للأموات، ج:2، ص:439، طل:سعيد)مرقاة المفاتيح شرح مشكاة المصابيح میں ہے:"قال الطيبي: وفيه أن ‌من ‌أصر ‌على أمر مندوب، وجعله عزما، ولم يعمل بالرخصة فقد أصاب منه الشيطان من الإضلال ."(کتاب الصلوة، باب الدعاء في التشهد، ج:2، ص:755، ط:دارالفكر)فتح الباري بشرح البخاري   میں ہے:"عن الأسود قال: قال عبد الله: لا يجعل أحدكم للشيطان شيئا من صلاته يرى أن حقا عليه أن لا ينصرف إلا عن يمينه، لقد رأيت النبي صلى الله عليه وسلم كثيرا ينصرف عن يساره." (باب الانفتال والانصراف عن اليمين والشمال، ج:2، ص:338، ط:دار المعرفة)وتحت ھذا الحدیث:"أن ‌المندوبات ‌قد تقلب مكروهات إذا رفعت عن رتبتها لأن التيامن مستحب في كل شيء أي من أمور العبادة لكن لما خشي بن مسعود أن يعتقدوا وجوبه أشار إلى كراهته والله أعلم." (باب الانفتال والانصراف عن اليمين والشمال، ج:2، ص:338، ط:دار المعرفة)فیض القدیرمیں ہے : "من سود بفتح السين وفتح الواو المشددة بضبطه أي من كثر سواد قوم بأن ساكنهم وعاشرهم وناصرهم فهو منهم وإن لم يكن من قبيلتهم أو بلدهم مع قوم فهو منهم."(حرف المیم،ج:6، ص:156، ط: المکتبة التجاریة الکبری)الاعتصام للشاطبي   میں ہے:"والمطلوب تركه لم يطلب تركه إلا لكونه مخالفا للقسمين الأخيرين، لكنه على ضربين،... الثاني أن يطلب تركه وينهى عنه لكونه مخالفة لظاهر التشريع; من جهة ضرب الحدود، وتعيين الكيفيات، والتزام الهيئات المعينة، أو الأزمنة المعينة مع الدوام، ونحو ذلك، وهذا هو الابتداع والبدعة، ويسمى فاعله مبتدعا...فالبدعة إذن عبارة عن: طريقة في الدين مخترعة، تضاهي الشرعية يقصد بالسلوك عليها المبالغة في التعبد لله سبحانه." (‌‌الباب الأول تعريف البدع وبيان معناها وما اشتق منه لفظا، ج:1، ص:50، ط:دار ابن عفان، السعودية)فقط والله أعلم

Reference: Riyad as-Salihin 169 In-book reference : Introduction, Hadith 169: حوالہ

عنوان: مسلمانوں کاغیر مسلموں کو ان کے مذہبی تہواروں کے موقع پر پوجا کا سامان بیچنا
سوال: کافروں کے تہواروں کے موقع پر ان کو ایسی اگر بتیاں، عطر وغیرہ فروخت کرنا جو وہ پوجا کے کاموں میں استعمال کریں،درست ہے ؟
جواب:
بصورتِ مسئولہ اگربتیوں اور عطر کو پوجا کےکاموں  کے علاوہ بھی استعمال کیا جاتا ہے، اس لیے  مسلمانوں کے لیے کافروں کو  ان کے تہواروں کے موقع  پر اگربتیاں ، عطر وغیرہ بیچنا حرام نہیں ہے، تاہم چوں کہ  کا فروں کا   اپنے تہواروں کے موقع پر اگر بتیاں اور عطر وغیرہ خریدنا چوں کہ پوجا کے کاموں میں استعمال کے لیے ہوتا ہے،اس وجہ سے مسلمانوں کے لیے کافروں کو   ان کے تہواروں کے موقع پر اگربتیاں،عطر وغیرہ بیچنا مکروہِ تنزیہی (یعنی بیچنا ناجائز تو نہیں،البتہ نہ بیچنے کی وجہ سے ثواب ملے گا ) ہے۔فتاوی شامی میں ہے:"(ويكره) تحريما (بيع السلاح من أهل الفتنة إن علم) لأنه إعانة على المعصية (وبيع ما يتخذ منه كالحديد) ونحوه يكره لأهل الحرب (لا) لأهل البغي لعدم تفرغهم لعمله سلاحا لقرب زوالهم، بخلاف أهل الحرب زيلعي.قلت: وأفاد كلامهم أن ما قامت المعصية بعينه يكره بيعه تحريما وإلا فتنزيهانهر.(قوله: لأنه إعانة على المعصية) ؛ لأنه يقاتل بعينه، بخلاف ما لا يقتل به إلا بصنعة تحدث فيه كالحديد، ونظيره كراهة بيع المعازف؛ لأن المعصية تقام بها عينها، ولا يكره بيع الخشب المتخذة هي منه، وعلى هذا بيع الخمر لا يصح ويصح بيع العنب. والفرق في ذلك كله ما ذكرنا فتح ومثله في البحر عن البدائع، وكذا في الزيلعي لكنه قال بعده وكذا لا يكره بيع الجارية المغنية والكبش النطوح والديك المقاتل والحمامة الطيارة؛ لأنه ليس عينها منكرا وإنما المنكر في استعمالها المحظور. اهـ.قلت: لكن هذه الأشياء تقام المعصية بعينها لكن ليست هي المقصود الأصلي منها، فإن عين الجارية للخدمة مثلا والغناء عارض فلم تكن عين النكر، بخلاف السلاح فإن المقصود الأصلي منه هو المحاربة به فكان عينه منكرا إذا بيع لأهل الفتنة، فصار المراد بما تقام المعصية به ما كان عينه منكرا بلا عمل صنعة فيه، فخرج نحو الجارية المغنية؛ لأنها ليست عين المنكر، ونحو الحديد والعصير؛ لأنه وإن كان يعمل منه عين المنكر لكنه بصنعة تحدث فلم يكن عينه".(كتاب الجهاد، باب البغاة، ج:4، ص:268، ط: سعيد)فقط والله أعلم

Reference: Riyad as-Salihin 521 In-book reference : Introduction, Hadith 521: حوالہ

عنوان: اللہ تعالیٰ کا اسم أعظم
سوال: اللہ تعالیٰ کا اسم اعظم کون سا ہے؟
جواب:
اللہ تعالیٰ کے اسماءِ حسنیٰ میں سے بعض وہ ہیں جن کو اس لحاظ سے خاص عظمت و امتیاز حاصل ہے کہ جب ان کے ذریعہ دعا کی جائے تو دعا كی  قبولیت کی زیادہ امید کی جا سکتی ہے ،ان اسماء  کو حدیث میں ”اسم اعظم“  کہا گیا ہے ، لیکن  صراحت کے ساتھ ان کو متعین نہیں کیا گیا ہے ، بلکہ کسی درجہ میں ان کو مبہم رکھا گیا ہے ، نیز  احادیث سے یہ بھی معلوم ہوتا ہے کہ اللہ تعالیٰ کا کوئی ایک ہی اسمِ پاک “اسمِ اعظم” نہیں ہے بلکہ متعدد وہ  اسماءِ حسنیٰ کو جن سے اللہ تعالیٰ کا جامع وصف مفہوم ہوتا ہے، اور ملاء اعلیٰ اور ہر دور میں جن سے اللہ تعالیٰ پکارا جاتا ہے ، اس نام کو  “اسمِ اعظم” کہا گیا ہے جیسا کہ درج ذیل احادیث سے معلوم ہوتا ہے:"عن عبد الله بن بريدة الأسلمي، عن أبيه، قال: سمع النبي صلى الله عليه وسلم رجلا يدعو وهو يقول: «اللهم إني أسألك بأني أشهد أنك أنت الله لا إله إلا أنت الأحد الصمد، الذي لم يلد ولم يولد ولم يكن له كفوا أحد» ، قال: فقال: «والذي نفسي بيده لقد سأل الله باسمه الأعظم الذي إذا دعي به أجاب، وإذا سئل به أعطى» ."(سنن الترمذي (5 / 515)  باب جامع الدعوات، ط: مطبعة مصطفى البابي الحلبي - مصر)ترجمہ : "حضرت بریدہ رضی اللہ عنہ سے روایت ہے کہ رسول اللہﷺ نے ایک آدمی کو اس طرح دُعا کرتے ہوئے سنا ، وہ اللہ تعالیٰ کے حضور میں عرض کر رہا تھا : ”اے اللہ! میں اپنی حاجت تجھ سے مانگتا ہوں بوسیلہ اس کے کہ بس تو اللہ ہے ، تیرے سوا کوئی مالک و معبود نہیں ،تو ایک اور یکتا ہے ، بالکل بےنیاز ہے ، اور سب تیرے محتاج ہیں ، نہ کوئی تیری اولاد ، نہ تو کسی کی اولاد اور نہ تیرا کوئی ہمسر“ ،رسول اللہﷺ نے (جب اس بندے کو یہ دُعا کرتے سنا تو) فرمایا کہ : اس بندے نے اللہ سے اس کے اس ”اسم اعظم“ کے وسیلہ سے دعا کی ہےکہ  جب اس کے وسیلہ سے اس سے مانگا جائے تو وہ دیتا ہے ، اور جب اس کے وسیلہ سے دعا کی جائے تو وہ قبول کرتا ہے ۔ "ایک اور حدیث مبارک میں ہے:"عن أنس، أنه كان مع رسول الله صلى الله عليه وسلم جالسا ورجل يصلي، ثم دعا: اللهم إني أسألك بأن لك الحمد، لا إله إلا أنت المنان، بديع السموات والأرض، يا ذا الجلال والإكرام، يا حي يا قيوم، فقال النبي صلى الله عليه وسلم: «لقد دعا الله باسمه العظيم، الذي إذا دعي به أجاب، وإذا سئل به أعطى»."(سنن أبي داود (2 / 79)باب الدعاء،ط: المكتبة العصرية، صيدا - بيروت)ترجمہ :” حضرت انس رضی اللہ عنہ سے روایت ہے کہ میں ایک دن رسول اللہﷺ کی خدمت میں حاضر تھا اور ایک بندہ وہاں نماز پڑھ رہا تھا ، اس نے اپنی دعا میں عرض کیا : “اے اللہ ! میں تجھ سے اپنی حاجت مانگتا ہوں بوسیلہ اس کے کہ ساری حمد و ستائش تیرے ہی ليے ہے ، کوئی معبود نہیں تیرے سوا ، تو نہایت مہربان اورمحسن ہے ، زمین و آسمان کا پیدا فرمانے والا ہے ، اے ذوالجلال والاکرام ! اے حیّ ،اے قیّوم !، تو رسول اللہﷺ نے فرمایا کہ : ”اس بندے نے اللہ کے اُس اسمِ اعظم کے وسیلہ سے دعا کی ہے کہ  جب   اس سے الله تعالیٰ  سے دعا کی جائے تو وہ قبول فرماتا ہے ، اور جب اس کے وسیلہ سے مانگا جائے تو عطا فرماتا ہے۔ “اسی طرح ایک اور حدیث مبارک میں ہے:"عن أسماء بنت يزيد، أن النبي صلى الله عليه وسلم قال: " اسم الله الأعظم في هاتين الآيتين {وإلهكم إله واحد لا إله إلا هو الرحمن الرحيم} [البقرة: 163] ، وفاتحة سورة آل عمران: {الم الله لا إله إلا هو الحي القيوم} [آل عمران: 2]."(سنن أبي داود (2 / 80)باب الدعاء،ط: المكتبة العصرية، صيدا - بيروت)ترجمہ :" اسماء بنت یزید رضی اللہ عنہا سے روایت ہے کہ رسول اللہﷺ نے ارشاد فرمایا :  اللہ تعالیٰ کا ”اسم ِ أعظم“  ان دو آیتوں میں موجود ہے ۔ ایک {وَإِلَهُكُمْ إِلَهٌ وَاحِدٌ لَا إِلَهَ إِلَّا هُوَ الرَّحْمَنُ الرَّحِيمُ}اور دوسری آل عمران کی ابتدائی آیت:  { الم اللَّهُ لَا إِلَهَ إِلَّا هُوَ الْحَيُّ الْقَيُّومُ}."تشریح ..... ان احادیث مبارکہ میں  متعدد اسماءِ الٰہیہ کی خاص ترکیب سے اللہ تعالیٰ کا جو مرکب اور جامع وصف مفہوم ہوتا ہے، اس کو “اسم اعظم” سے تعبیر فرمایا گیا ہے ۔حضرت شاہ ولی اللہ محدث دہلویؒ  نے بھی  انہی  احادیث  کی روشنی میں  اللہ تعالیٰ کے درج ذیل اسماء کو ”اسمِ أعظم “ کہا ہے:"أَنْت الله لَا إِلَه إِلَّا أَنْت الْأَحَد الصَّمد الَّذِي لم يلد، وَلم يُولد، وَلم يكن لَهُ كفوا أحد، وعَلى لَك الْحَمد، لَا إِلَه إِلَّا أَنْت الحنان المنان بديع السَّمَوَات وَالْأَرْض يَا ذَا الْجلَال وَالْإِكْرَام، يَا حَيّ يَا قيوم."حجة الله البالغة میں ہے :"واعلم أن الاسم الأعظم الذي إذا سئل به أعطى، وإذا دعي به أجاب هو الاسم الذي يدل على أجمع تدل من تدليات الحق، والذي تداوله الملأ الأعلى أكثر تداول، ونطقت به التراجمة في كل عصر، وقد ذكرنا أن زيدا الشاعر الكاتب له صورة أنه شاعر وصورة أنه كاتب، وكذلك للحق تدليات في موطن من المثال وهذا معنى يصدق على أنت الله لا إله إلا أنت الأحد الصمد الذي لم يلد، ولم يولد، ولم يكن له كفوا أحد، وعلى لك الحمد، لا إله إلا أنت الحنان المنان بديع السموات والأرض يا ذا الجلال والإكرام، يا حي يا قيوم. ويصدق على أسماء تضاهي ذلك."(2 / 119، من ابواب الإحسان، الأذكار وما يتعلق بها، ط: دارالجيل ، بيروت)فقط والله أعلم

Reference: Hisn al-Muslim 65: حوالہ

Reference: Reference: Surah Al-Baqarah, Ayah 163 | : سورۃ البقرة، آیت نمبر 163 حوالہ

عنوان: قیامت کے حساب سے پہلے عذاب قبر کیوں؟
سوال: علما حضرات کہتے ہیں کہ جو بندہ گناہ گار ہوگا تو قبر میں اسے عذاب دیا جائے گا اور پھر یہ بھی کہتے ہیں حساب قیامت کے دن کیا جائے گا تو کیا حساب سے پہلے سزا دیا جائے گا؟
جواب:
صورتِ  مسئولہ میں پوری جزا و سزا تو آخرت ہی میں ملے گی جب کہ ہر شخص کا فیصلہ اس کے اعمال کے مطابق چکایا جائے گا ، لیکن بعض اعمال کی کچھ جزا و سزا دنیا میں بھی ملتی ہے جیسا کہ بہت سی آیات و احادیث میں یہ مضمون آیا ہے اور تجربہ و مشاہدہ بھی اس کی تصدیق  کرتا ہے ، اسی طرح بعض اعمال پر قبر میں بھی جزا و سزا ہوتی ہے ، اور یہ مضمون بھی احادیث متوترہ میں موجود ہے ۔ اس سے آپ کا یہ شبہ بھی ختم ہوگیا کہ ابھی مقدمہ پیش نہیں ہوا تو سزا کیسی؟ اس کا جواب یہ ہے کہ کہ پوری سزا تو مقدمہ پیش ہونے اور فیصلہ چکائے جانے کے بعد ہی ہوگی ، برزخ میں جو سزا ہوگی اس کی مثال ایسی ہے جیسے مجرم  کو حوالات میں رکھا جاتا ہے ۔ علاوہ ازیں یہ بھی ممکن ہے کہ کچھ لوگوں کے لیے برزخ کی سزا کفارہ سیئات بن جائے جیسا کہ  دنیوی پریشانیاں اور مصیبتیں اہل ایمان کے لیے کفارہ سیئات ہیں ۔ بہر حال قبر کا عذاب و ثوا ب بر حق ہے اس پر ایمان لانا واجب ہے اور اس سے ہر مؤمن کو  پناہ مانگتے رہنا چاہیے ۔(آپ کے مسائل اور ان کا حل جلد ۲ ص:۴۱۹ ط:مکتبہ لدھیانوی)اللہ تعالی کا ارشاد ہے "النَّارُ يُعْرَضُونَ عَلَيْهَا غُدُوًّا وَعَشِيًّا وَيَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذَابِ ."(المؤمن: 46)ترجمہ: ’’ وہ لوگ (برزخ میں) صبح اور شام آگ کے سامنے لائے جاتے ہیں، اور جس روز قیامت قائم ہوگی (حکم ہوگا) فرعون والوں کو (مع فرعون کے) نہایت سخت آگ میں داخل کرو۔‘‘ اللہ تعالی کا ارشادہے:{"حَتَّى إِذَا جَاءَ أَحَدَهُمُ الْمَوْتُ قَالَ رَبِّ ارْجِعُونِ .لَعَلِّي أَعْمَلُ صَالِحًا فِيمَا تَرَكْتُ كَلا إِنَّهَا كَلِمَةٌ هُوَ قَائِلُهَا وَمِنْ وَرَائِهِمْ بَرْزَخٌ إِلَى يَوْمِ يُبْعَثُونَ .فَإِذَا نُفِخَ فِي الصُّورِ فَلا أَنْسَابَ بَيْنَهُمْ يَوْمَئِذٍ وَلا يَتَسَاءَلُونَ."}(المؤمنون: 99 ۔ 101)ترجمہ: ’’یہاں تک کہ جب پہنچے ان میں کسی کو موت، کہے گا: اے رب مجھ کو پھر بھیج دو، شاید کچھ میں بھلا کام کرلوں اس میں جو پیچھے چھوڑ آیا، ہرگز نہیں، یہ ایک بات ہے کہ وہی کہتاہے، اور ان کے پیچھے پردہ ہے، اس دن تک کہ اٹھائے جائیں، پھر جب پھونک ماریں صور میں تو نہ قرابتیں ہیں ان میں اس دن اور نہ ایک دوسرے کو پوچھے۔ ‘‘ صحیح البخاری میں ہے:"عن ابن عباس، قال: مر النبي صلى الله عليه وسلم بحائط من حيطان المدينة، أو مكة، فسمع صوت إنسانين يعذبان في قبورهما، فقال النبي صلى الله عليه وسلم: «يعذبان، وما يعذبان في كبير» ثم قال: «بلى، كان أحدهما لا يستتر من بوله، وكان الآخر يمشي بالنميمة». ثم دعا بجريدة، فكسرها كسرتين، فوضع على كل قبر منهما كسرة، فقيل له: يا رسول الله، لم فعلت هذا؟ قال: «لعله أن يخفف عنهما ما لم تيبسا» أو: «إلى أن ييبسا»."(کتاب الوضوء ، باب: من الکبائر ان لا یستتر من بوله جلد 1 ص: 53 ط: دارطوق النجاۃ)ترجمہ: "حضرت ابن عباس رضی اللہ عنہ سے مروی ہے کہ حضور اکرم صلی اللہ علیہ وسلم مدینہ یا مکہ کے کسی باغ سے گزرے، اتنے میں دو انسانوں کی آواز سنی جن کو قبر میں عذاب دیا جارہا تھا، نبی کریم صلی اللہ علیہ وسلم نے ارشاد فرمایا: ان دونوں کو عذاب ہورہا ہے اور کسی بڑے کام کی وجہ سے عذاب نہیں ہورہا ہے، (بلکہ ایسی معمولی باتوں پر جن سے بچ سکتے تھے)؛ پھر آپ نے فرمایا: ان دونوں میں سے ایک پیشاب سے نہیں بچتا تھا اور دوسرا چغلی کرتا پھرتا تھا؛ پھر آپ صلی اللہ علیہ وسلم نے ایک تر ٹہنی منگائی پھر اس کے دو ٹکڑے کیے، پھر ایک ایک ٹکڑا دونوں قبروں پر رکھ دیا، صحابہ نے عرض کیا: یا رسول اللہ صلی اللہ علیہ وسلم آپ نے ایسا کیوں کیا؟ آپ صلی اللہ علیہ وسلم  نے فرمایا: شاید ان دونوں کا عذاب ان کے سوکھنے تک ہلکا کردیا جائے۔" فقط و اللہ اعلم

Reference: Sahih al-Bukhari 216 In-book reference : Book 4, Hadith 82 USC-MSA web (English) reference : Vol. 1, Book 4, Hadith 215 (deprecated numbering scheme): حوالہ

عنوان: مردوں کے محفل میں اہل بیت کے خواتین کا تذکرہ کرنا؟
سوال: آج کل اکثر محافل میں آنحضرت محمد خاتم النبیین صلی اللہ علیہ وسلم  وعلی  الہ و اصحابہ کے اہل بیت عظام کی خواتین کو موضوع گفتگو بنایا جاتا ہے،کیا ایسا کرنا غیرت اسلامی کے خلاف نہیں؟خواتین کی محفل میں تو گفتگو ہوتی ہے کہ انہیں مشعل راہ کے طور پر اہل بیت عظام کی خواتین کے روشن کردار کی ضرورت ہے لیکن کیامردانہ محافل و مجالس میں ایسا کرنا مناسب ہے؟جب کہ ایک عام غیرت مند شخص بھی اپنی خواتین کو موضوع گفتگو بنانا یا بنوانا پسند نہیں کرتا، میں نے ایک نشست میں یہ بات بھی دیکھی ہے کہ ایک شاعر نے محفل میں حضرت فاطمہ رضی اللہ عنہا کو موضوع بنا کر آپ کی ذات پر ایک نظم پڑھنا چاہی تو ایک عالمِ دین سید صاحب نے اس کو روک دیا۔
جواب:
واضح رہے کہ امہات المؤمنین اور نبی کریم صلی اللہ  علیہ وسلم کی صاحبزادیوں یا دیگر صحابیات رضی اللہ عنہن کاذکرِخیر   مسلمان مردوں کےمحفل میں بھی ہو تو مسلمانوں کے لیے اس میں ایک سبق اور نصیحت ہوتی ہے،اور ان کی ایسی صفات کا تذکرہ ہوتا ہے،جو مسلمانوں کے لیےمشعلِ راہ  ہوتی ہے،جیسے کہ ام مؤمنین حضرت عائشہ رضی اللہ عنہا کی پاک دامنی کا تذکرہ،اور آپ رضی اللہ عنہا کی علمیت  و فقاہت کا تذکرہ، حضرت سودہ بنت زمعہ  اور حضرت زینب رضی اللہ عنہما کی سخاوت اور فیاضی کا تذکرہ ،اسی طرح سے باقی اہلِ  بیت کی خواتین کا تذکرہ،  ان کے  خاص دینی اور نیک اعمال میں کمال کا تذکرہ کیا جاتا ہے، لہذا محفل میں اہلِ  بیت کا ا س طرح سےتذکرہ  کرنا ایمانی اور اسلامی حمیت کے مخالف نہیں ہے،یہ تذکرے عقیدت کے ساتھ ہوتے ہیں، ان خواتین کو موضوعِ بحث  بنانے کے لیے نہیں ،اس میں شرعاً کوئی حرج نہیں۔ قرآن مجید میں ہے:"إِنَّ الَّذِينَ جَاءُوا بِالْإِفْكِ عُصْبَةٌ مِّنكُمْ  لَا تَحْسَبُوهُ شَرًّا لَّكُم بلْ هُوَ خَيْرٌ لَّكُمْ  لِكُلِّ امْرِئٍ مِّنْهُم مَّا اكْتَسَبَ مِنَ الْإِثْمِ وَالَّذِي تَوَلَّىٰ كِبْرَهُ مِنْهُمْ لَهُ عَذَابٌ عَظِيمٌ."(سورةالنور:الآیة :11)مصنف ابن ابی شیبہ میں ہے:"حدثنا حسين بن علي، عن زائدة، عن عبد الله بن عبد الرحمن، عن أنس، قال: قال رسول الله صلى الله عليه وسلم: «‌فضل ‌عائشة على النساء، كفضل الثريد على سائر الطعام»."(كتاب الفضائل، ما ذكر في عائشة رضي الله عنها، ج:6 ص:390 ط: مکتبةالرشد)فقط واللہ اعلم

Reference: Sahih al-Bukhari 5428 In-book reference : Book 70, Hadith 56 USC-MSA web (English) reference : Vol. 7, Book 65, Hadith 339 (deprecated numbering scheme): حوالہ

عنوان: حضرت علی رضی اللہ عنہ کے بارے میں 'مشکل کشا' عقیدہ رکھنے کا حکم
سوال: کیا حضرت علی رضی اللہ عنہ مشکل کشا ہیں؟
جواب: واضح رہے کہ مشکل کشا اصل میں فارسی زبان کا لفظ ہے جس کے معنی ہیں مشکل مسائل کو حل کرنے والا، یہ لفظ عربی زبان کے لفظ 'حل المعضلات'  کا فارسی میں ترجمہ ہے، حل المعضلات یعنی مشکل مسائل کا حل کرنے والا ، یہ حضرت علی رضی اللہ عنہ کا لقب تھا؛ کیوں کہ حضرت علی رضی اللہ عنہ کے سامنے جب بھی کوئی مشکل اور پیچیدہ مقدمہ لایا جاتا تو حضرت علی  رضی اللہ عنہ اس کو نہایت آسانی سے حل فرما دیتے، لہٰذا حضرت علی رضی اللہ عنہ کے لیے یہ لفظ  اسی معنی میں استعمال کرنا صحیح ہے،  البتہ بعد میں اسی لفظ 'مشکل کشا'  کو حضرت علی رضی اللہ تعالیٰ عنہ کے ساتھ عقیدت ومحبت میں غلو کرنے والے لوگوں نے یہ سمجھ لیا یا اپنا عقیدہ بنالیا کہ حضرت علی رضی اللہ عنہ ہرزمانہ میں مشکل کشائی فرماتے ہیں اور یہاں تک غلو میں بڑھے کہ جس طرح مصائب میں اللہ پاک کو پکارا جاتا ہے اسی طرح حضرت علی رضی اللہ عنہ کو پکارنے لگے اور ظاہر ہے کہ یہ عقیدہ تشبہ بالشرک بلکہ شرک ہی ہے؛ کیوں  کہ مشکل کشا، حاجت روا اور متصرف فی الامور ذات صرف اللہ تعالیٰ کی ہے۔ لہذاکسی غیر خدا (حضرت علی رضی اللہ عنہ) کے متعلق   'مشکل کشا' کا عقیدہ رکھنا  یا اس کو 'مشکل کشا' مانناناجائز اور حرام ہے۔  قرآنِ مجید میں ہے:"وَإِن يَمْسَسْكَ اللَّهُ بِضُرٍّ فَلَا كَاشِفَ لَهُ إِلَّا هُوَ ۖ وَإِن يُرِدْكَ بِخَيْرٍ فَلَا رَادَّ لِفَضْلِهِ ۚ يُصِيبُ بِهِ مَن يَشَاءُ مِنْ عِبَادِهِ ۚ وَهُوَ الْغَفُورُ الرَّحِيمُ." (يونس، 107)ترجمہ: "اور اگر تم کو اللہ تعالی کوئی تکلیف پہنچادے تو بجز اس کے اور کوئی اس کا دور کرنے والا نہیں ہے اور اگر وہ تم کو کوئی راحت پہنچانا چاہے تو اس کے فضل کا کوئی ہٹانے والا نہیں وہ اپنا فضل اپنے بندوں میں سے جس پر  چاہیں مبذول فرمادیں اور وہ بڑی مغفرت بڑی رحمت والے ہیں۔"تفسیر روح المعانی میں ہے:"أن الناس قد أكثروا من دعاء غير الله تعالى من الأولياء الأحياء منهم والأموات وغيرهم، مثل يا سيدي فلان أغثني وليس ذلك من التوسل المباح في شيء... وقد عدّه أناس من العلماء شركا."(‌‌ج: 3، ص: 298،297، ط: دار الكتب العلمية - بيروت)"الإحكام في تمييز الفتاوى" میں ہے:"قولُه صلى الله عليه وسلم: "أقضاكم عليّ.وفي حاشيته: هذا ثناء عظيم، وتزكية كريمة من رسول الله صلى الله عليه وسلم، لأفضلية معرفة علي رضي الله عنه بالقضاء وإقامة الحقوق والحدود في دين الله تعالى... وقد اشتهر أبو الحسن علي رضي الله عنه بالقضاء حتى صار يضرب به المثل في حل المعضلات وفك المغلقات، حتى قيل في كل مشكلة يستعصي حلها ويصعب كشف كنهها: "قضية ولا أبا حسن لها". يعنون أن علياً أبا الحسن رضي الله عنه وهو حلال المشكلات - قد يعجز عن حل تلك المشكلة التي عجزوا عنها لتوغلها في الصعوبة والإغلاق. ولهذا كان عمر رضي الله عنه وهو المحدث الملهم - يتعوذ من معضلة ليس لها أبو الحسن، وكان يقول؛ لولا علي لهلك عمر. ويقول: علي أقضانا."(‌‌السؤال الرابع، ص: 47،46، ط: دار البشائر الإسلامية)فقط والله أعلم

عنوان: نبی کریم صلی اللہ علیہ وسلم کی بیٹیوں کی وفات
سوال: کس نے نبی کریم صلی اللہ علیہ وسلم کی بیٹی کو قتل کیا ؟
جواب:
نبی کریم صلی اللہ کی کسی بھی بیٹی کو کسی نے شہید نہیں کیا سب کا انتقال طبعی موت سے ہوا۔معرفۃ الصحابۃ میں ہے:"بدأنا بذكر فاطمة رضي الله عنها إذ كانت عضوا من أعضائه، وكانت مخصوصة من بين أولاده بمحبته لها، كانت أصغر بناته سنا، بشرها النبي صلى الله عليه وسلم أنها أول أهله لحوقا به، وكانت من خير نساء العالمين، وسيدة نساء هذه الأمة، ونساء أهل الجنة، كانت المحصنة الطاهرة الزهراء البتول، يغضب الله لغضبها ويرضى لرضاها، يتألم النبي صلى الله عليه وسلم بألمها، ويتأذى بتأذيتها، هي التي يؤمر أهل الجمع في القيامة بغض الأبصار حتى تمر في عرصة القيامة، فتمر وعليها ريطتان خضراوان . عاشت بعد النبي صلى الله عليه وسلم ستة أشهر، وقيل: ثلاثة أشهر، فما رئيت ضاحكة بعد وفاة أبيها صلى الله عليه وسلم، اغتسلت حين حان فراقها، وتكفنت وأمرت عليا رضي الله عنهما أن لا يكشفها إذا قبضت، وأن يدرجها في ثيابها كما هي، فدفنها علي رضي الله عنه ليلا ببقيع الغرقد."(جلد۶، ص:۳۱۹۴، ط: دار الوطن کراتشی)معرفۃ الصحابۃ میں ہے:"زينب بنت رسول الله صلى الله عليه وسلم كانت تحت ابن خالتها أبي العاص بن الربيع بن عبد العزى بن عبد شمس بن عبد مناف، كانت أم أبي العاص هالة بنت خويلد أخت خديجة، وكانت زينب أكبر بنات ...فقالوا: نعم، وأخذ رسول الله صلى الله عليه وسلم على أبي العاص أن يخلي سبيل زينب إذا رجع إلى مكة، فبعث رسول الله صلى الله عليه وسلم زيد بن حارثة بخاتمه علامة لها، فحملها إلى المدينة، فماتت بالمدينة، ونزل النبي صلى الله عليه وسلم في قبرها وهو مهتم محزون."(جلد۶، ص:۳۱۹۴، ط: دار الوطن کراتشی)معرفۃ الصحابۃ میں ہے:"رقية بنت رسول الله صلى الله عليه وسلم كانت عند عتبة بن أبي لهب، فلما نزلت: تبت يدا أبي لهب سأل النبي صلى الله عليه وسلم [ص:3197] عتبة طلاقها، وسألته أيضا رقية ذلك فطلقها، ولم يكن دخل بها كرامة لها وهوانا له، فخلف عليها عثمان بن عفان، وهاجرت مع زوجها عثمان بن عفان إلى أرض الحبشة، فولدت له عبد الله، وبه كان يكنى عثمان، ثم قدمت المدينة فمرضت بها، فخرج النبي صلى الله عليه وسلم إلى بدر، فأمر رسول الله صلى الله عليه وسلم عثمان بالمقام معها، وتوفيت يوم قدم زيد بن حارثة المدينة مبشرا بنصر الله نبيه، وبالغنيمة ببدر، فضرب النبي صلى الله عليه وسلم لعثمان مع أهل بدر بسهمانهم، فقال عثمان: وأجري يا رسول الله ؟ قال: " وأجرك."(جلد۶، ص:۳۱۹۴، ط: دار الوطن کراتشی)معرفۃ الصحابۃ میں ہے:"أم كلثوم بنت رسول الله صلى الله عليه وسلم كان عقد عليها عتيبة بن أبي لهب أخو عتبة، وفارقها قبل الدخول بها لما أنزل الله: تبت يدا أبي لهب وتب، قال أبو لهب لابنيه عتبة وعتيبة: رأسي من رءوسكما حرام إن لم تطلقا ابنتي محمد، وقالت أم جميل بنت حرب، حمالة الحطب: طلقاهما، فإنهما قد صبأتا، فطلقاهما، فجمعهما الله لذي النورين عثمان بن عفان، لما ماتت رقية زوجها النبي صلى الله عليه وسلم من عثمان، فتوفيت في حياة رسول الله صلى الله عليه وسلم بعد ثمان سنين وشهر وعشرة أيام من الهجرة."(جلد۶، ص:۳۱۹۴، ط: دار الوطن کراتشی)فقط واللہ اعلم

Reference: Reference: Surah Sad, Ayah 3197 | : سورۃ ص، آیت نمبر 3197 حوالہ

عنوان: کیا حضرت معاویہ رضی اللہ عنہ کے بھائی کا نام یزید تھا
سوال: کیا حضرت معاویہ بن ابی سفیان کے بھائی کا نام یزید بن ابی سفیان تھا؟ کیا یزید بن ابی سفیان صحابی تھے؟ یزید بن معاویہ اور یزید بن ابی سفیان میں کیا فرق ہے؟ اگر یزید بن ابی سفیان صحابی تھے تو یزید نام رکھنا کیسا رہے گا؟
جواب: حضرتِ یزید رضی اللہ عنہ حضرت معاویہ رضی اللہ عنہ کے بھائی تھے۔یزید بن ابی سفیان رضی اللہ عنہما  حضور اکرم صلی اللہ علیہ وسلم کے عہد میں فتح مکہ کے موقع پر اپنے خاندان کے دیگر افراد کے ساتھ مشرف بہ اسلام ہوئے، آپ رضی اللہ عنہ عمر بھر اسلام پر مضبوطی سے قائم رہے اور بڑے فعال ثابت ہوئے، آپ رضی اللہ عنہ اسلام کے مجاہدین میں سے ایک نامور مجاہد تھے، چناں چہ سب سے اول آپ رضی اللہ عنہ نے غزوہِ حنین میں شرکت کی اور غنائم میں وافر حصہ پایا، آپ رضی اللہ عنہ کو یزید الخیر کے نام سے پکارا جاتا تھا۔مذکورہ تفصیل سے واضح ہوا کہ یزید بن ابی سفیان یزید بن معاویہ کے چچا تھے۔مذکورہ صحابی یا دیگر صحابہ کرام رضی اللہ عنہ  کی نسبت سے "یزید" نام رکھنا درست ہے۔ لیکن   چوں کہ عوام میں" یزید" واقعہ کربلا  کی  وجہ سے ظلم و جبر اور  ناحق کے استعارے  کے  طور  پر مشہور ہے؛ اس لیے یہ نام   بچے  کے  لیے پریشانی کا باعث ہوسکتا ہے۔الإصابة في معرفة الصحابة" میں ہے:"يزيد بن أبي سفيان صخر بن حرب بن أمية بن عبد شمس القرشي الأموي.أمير الشام وأخو الخليفة معاوية كان من فضلاء الصحابة من مسلمة الفتح واستعمله النبي صلى الله عليه وآله وسلم على صدقات بني فراس وكانوا أخواله قاله بن بكار.وقال أبو عمر: كان أفضل أولاد أبي سفيان وكان يقال له يزيد الخير. وأمه أم الحكم زينب بنت نوفل بن خلف من بني كنانة يكنى أبا خالد".(القسم الاول، الياء بعدها الزاء، ج:3، ص:259، ط:دارالکتب)فقط واللہ اعلم

عنوان: درود و سلام  پڑھتے وقت کھڑے ہونے کا حکم
سوال: کیا دورد و سلام پڑھتے وقت کھڑا ہونا جائز ہے؟
جواب:
واضح رہے کہ حضور نبی اکرم صلی اللہ تعالیٰ علیہ وسلم کی زبانِ مبارک سے صلاۃ وسلام کے الفاظِ مبارکہ جو نکلے ہیں اور وہ کتبِ حدیث میں موجود ہیں ان الفاظِ مبارکہ سے صلاۃ وسلام پڑھنے کا معمول بیٹھ کر ہے، حضراتِ سلفِ صالحین، اولیائے عظام اور ان کے سچے متبعین اہلِ حق اہلِ سنت والجماعت کا معمول رہا ہے، البتہ جس خوش نصیب کو مدینہٴ طیبہ زادها الله شرفاً وکرامةً وهیبةً میں روضہٴ اقدس پر حاضری کا شرف اور دولت حاصل ہوجائے تو وہاں بے شک ادب یہی ہے کہ مبارک جالی سے جہتِ قبلہ کی جانب تقریباً چار ہاتھ کے فاصلہ سے کھڑے  ہوکر صلاۃ  وسلام پیش کیا جائے اور وہ بھی  بہت موٴدب ہلکی آواز سے پڑھا جائے۔عام حالت میں درود کے لیے کھڑے ہونے کا اہتمام و التزام کرنا بدعت  و نا جائز ہے، اسی طرح  درود شریف  پڑھنے کے وقت  اس عقیدے سے کھڑا ہونا کہ رسول اللہ  صلی اللہ علیہ وسلم  ہر جگہ حاضر ناظر  ہیں، نیکی  نہیں،  بلکہ  گناہ ہے۔ اور کوئی شخص آپ ﷺ کے نام کے اَدب میں یہ عمل کرتا ہے تو ایسے افراد کو خود رسول اللہ ﷺ کی تعلیم اور صحابہ کرام رضی اللہ عنہم اجمعین کا طرزِ عمل سامنے رکھنا چاہیے کہ آپ ﷺ کے حقیقی عاشقین کا آپ ﷺ کی مجلس میں آمد پر کیا عمل ہوتا تھا، رسول اللہ ﷺ کے خادمِ خاص حضرت انس رضی اللہ عنہ  فرماتے ہیں کہ صحابہ کرام کے نزدیک رسول اللہ ﷺ سے زیادہ کوئی بھی محبوب نہیں تھا، لیکن جب وہ رسول اللہ ﷺ کو دیکھتے تھے تو کھڑے نہیں ہوتے تھے؛ کیوں کہ انہوں معلوم تھا کہ رسول اللہ ﷺ کو یہ ناپسند ہے۔ (رواہ الترمذی، وقال: ھذا حدیث حسن صحیح۔ بحوالہ مشکاۃ المصابیح، کتاب الآداب، باب القیام، الفصل الثانی، ص: 403، ط: قدیمی کراچی)صحيح البخاري  میں ہے:"عن عائشة رضي الله عنها قالت:قال رسول الله صلى الله عليه وسلم: (‌من ‌أحدث ‌في أمرنا هذا ما ليس فيه فهو رد."ترجمہ: عائشہ رضی اللہ عنھا سے روایت ہے کہ آپ صلی اللہ علیہ وسلم  نے ارشاد فرمایا:کہ جس نے ہماری دین میں ایسی بات ایجاد کی جس کا تعلق  ہمارے حکم سے  نہیں ہے تو وہ رد کردینے کے قابل ہے(صحيح البخاري، باب: إذا اصطلحوا على صلح جور فالصلح مردود، ج:2، ص:959،  رقم:2550، ط:دار ابن كثير)صحيح مسلم ہے:"عن عائشة أن رسول الله صلى الله عليه وسلم قال: ‌من ‌عمل عملا ليس عليه أمرنا ‌فهو ‌رد."ترجمہ: عائشہ رضی اللہ عنھا سے روایت ہے کہ آپ صلی اللہ علیہ وسلم  نے ارشاد فرمایا:کہ جس نے (دین سمجھ کر) ایسا کام کیا جس کے تعلق سے ہمارا حکم نہیں ہے تو وہ رد کردینے کے قابل ہے۔"(صحيح مسلم،‌‌باب نقض الأحكام الباطلة ورد محدثات الأمور،  ج:5، ص:132،  رقم:1718، ط:دار الطباعة العامرة التركية)الفتاوى الحديثية لابن حجر الهيتمي  میں ہے:"ظهر لك أن الوقوف بعد قراءة الآية غير سنة، ولأجل ذلك لم ينقل عنه صلى الله عليه وسلم ولا عن أصحابه وقوف عند قراءة الآية بعد ذلك فدل على أن فعله صلى الله عليه وسلم وأفعالهم إنما كان لسبب وقد زال، وحينئذ ففعل ذلك الآن بدعة لا ينبغي ارتكابها لإبهام العامة ندبها. ونظير ذلك فعل كثير عند ذكر ‌مولده صلى الله عليه وسلم ووضع أمه له من القيام وهو أيضا بدعة لم يرد فيه شيء على أن الناس إنما يفعلون ذلك تعظيما له صلى الله عليه وسلم فالعوام معذورون لذلك بخلاف الخواص والله سبحانه وتعالى أعلم بالصواب."(الفتاوى الحديثية ،ص:58،  ط:دار الفكر)الاعتصام للشاطبي میں ہے:"ومنها: ‌التزام ‌الكيفيات والهيئات المعينة، كالذكر بهيئة الاجتماع على صوت واحد، واتخاذ يوم ولادة النبي صلى الله عليه وسلم عيدا، وما أشبه ذلك..ومنها: التزام العبادات المعينة في أوقات معينة لم يوجد لها ذلك التعيين في الشريعة، كالتزام صيام يوم النصف من شعبان وقيام ليلته..وثم أوجه تضاهي بها البدعة الأمور المشروعة، فلو كانت لا تضاهي الأمور المشروعة لم تكن بدعة، لأنها تصير من باب الأفعال العادية."(الباب الأول تعريف البدع وبيان معناها وما اشتق منه لفظا، ج:1، ص:53، ط:دار ابن عفان، السعودية)البحر الرائق شرح كنز الدقائق  میں ہے:"وفي البزازية قال علماؤنا من قال ‌أرواح المشايخ حاضرة تعلم يكفر ومن قال بخلق القرآن فهو كافر." (كتاب السير، باب أحكام المرتدين، ج:5، ص:134، ط:دار الكتاب الإسلامي)کفایت المفتی میں ایک سوال کے جواب میں مذکور ہے:"مسجد میں صلوۃ و سلام پڑھنا جائز ہے مگر کھڑا ہونا ضروری نہیں بیٹھ کر بھی پڑھ سکتے ہیں قیام کو ضروری سمجھنا ناجائز ہے ،  میلاد شریف کی مروجہ صورت اور تمام قیود و شرائط جو رواج پذیر ہیں بدعت ہیں ۔"(کتاب الصلوۃ، ج:3، ص:204، ط:دارالاشاعت)فتاوی محمودیہ میں ہے:"یہ طریقہ  سلف صالحین سے منقول نہیں ہے، اور نہ کسی شرعی دلیل سے ثابت ہے، یہ بدعتی کا طریقہ ہے۔"(باب البدعات و الرسوم، ج:21، ص:171، ط:ادارۃ الفاروق)فقط والله أعلم

Reference: Riyad as-Salihin 169 In-book reference : Introduction, Hadith 169: حوالہ

عنوان: عورت کا یہ کہنا کہ میں اپنے بچوں کو دیندار نہیں بناؤں گی اس سے عورت کافر ہوگی یا نہیں
سوال: بیوی شوہر کی غلطی ،زیادتی، جھگڑے کی وجہ سے اگر شوہر کو یوں کہے "بڑے دین کی بات کرتے ہو ،میں تو اپنے بچوں کو دین دار نہیں بناؤں گی ،آوارہ رہنے دوں گی" تو بیوی کے ایسا کہنے سے کفر لاحق ہوگا؟
جواب: صورت مسئولہ میں بیوی کا یہ کہنا کہ" میں اپنے بچوں کو دین دار نہیں بناؤں گی، آوارہ رہنے دوں گی" اس سے بیوی کافرتو نہیں ہوگی، البتہ  سخت  گناہ گار ہوگی ،بیوی کو اس طرح کی باتوں سے اجتناب کرنا چاہیے ،اولاد کی  دینی ،اخلاقی تعلیم وتربیت  میں اپنے شوہر کاساتھ دیناچاہیے۔فتاوی شامی میں ہے:"(قوله قال في البحر إلخ) سبب ذلك ما ذكره قبله بقوله وفي جامع الفصولين، روى الطحاوي عن أصحابنا لا يخرج الرجل من الإيمان إلا جحود ما أدخله فيه ثم ما تيقن أنه ردة يحكم بها وما يشك أنه ردة لا يحكم بها إذ الإسلام الثابت لا يزول بالشك مع أن الإسلام يعلو وينبغي للعالم إذا رفع إليه هذا أن لا يبادر بتكفير أهل الإسلام مع أنه يقضي بصحة إسلام المكره. أقول: قدمت هذا ليصير ميزانا فيما نقلته في هذا الفصل من المسائل، فإنه قد ذكر في بعضها إنه كفر مع أنه لا يكفر على قياس هذه المقدمة فليتأمل اهـ ما في جامع الفصولين وفي الفتاوى الصغرى: الكفر شيء عظيم فلا أجعل المؤمن كافرا متى وجدت رواية أنه لا يكفر اهـ وفي الخلاصة وغيرها: إذا كان في المسألة وجوه توجب التكفير ووجه واحد يمنعه فعلى المفتي أن يميل إلى الوجه الذي يمنع التكفير تحسينا للظن بالمسلم زاد في البزازية إلا إذا صرح بإرادة موجب الكفر فلا ينفعه التأويل ح وفي التتارخانية: لا يكفر بالمحتمل، لأن الكفر نهاية في العقوبة فيستدعي نهاية في الجناية ومع الاحتمال لا نهاية اهـ والذي تحرر أنه لا يفتى بكفر مسلم أمكن حمل كلامه على محمل حسن أو كان في كفره اختلاف ولو رواية ضعيفة فعلى هذا فأكثر ألفاظ التكفير المذكورة لا يفتى بالتكفير فيها ولقد ألزمت نفسي أن لا أفتي بشيء منها اهـ كلام البحر باختصار."(کتاب الجهاد , باب المرتد جلد 4 ص: 223 , 224 ط: دارالفکر)فقط واللہ اعلم

عنوان: قبر میں نبی ﷺ کی حیات سے متعلق سوال
سوال: اہل سنت والجماعت کا عقیدہ ہے کہ نبی کریمﷺ اپنی قبرِ مبارک میں جسد عنصری کے ساتھ حیات ہیں۔ اب سوال یہ ہے کہ بالفرض اگر نبیﷺ کی قبر کھول دی جائے تو کیا ہم آپﷺ کو زندہ دیکھیں گے؟ یا کہ صرف نبیﷺ کے جسم مبارک کو عام مردوں کی طرح سالم اور بے حس و حرکت دیکھیں گے؟ اگر جواب یہ ہے کہ وہ بے حس وحرکت نظر آتا ہے تو ہم کیسے کہتے ہیں کہ نبیﷺ یہی ارضی قبر میں جسم عنصری کے ساتھ زنده ہیں؟
جواب: حیات النبی ﷺ بلکہ حیات انبیاء علیہم السلام  اورشہداء تو نصوصِ قرآنی ، احادیث اور آثار کثیرہ سے ثابت ہے، اس کی وجہ یہ ہے کہ انبیاء علیہم السلام اور شہداء کی ارواح کا تعلق وربط اپنے اجسادعنصریہ کے ساتھ حیات دنیویہ کی طرح ہے، بلکہ اس سے بھی قوی تر ہے،   فرق یہ ہے کہ دنیوی حیات کو ہم محسوس کرتے ہیں، اوربعدازوفات حیات کو ہم محسوس نہیں کرپاتے، لیکن نصوص وروایات سے جب معلوم ہوگیا ہے کہ وہ زندہ اور حیات ہیں، اگرچہ ہم محسوس نہیں کرتے ، لہٰذا ا س پر ایمان وعقیدہ  رکھنا ضروری اور واجب ہے۔مزید یہ کہ ہم زندہ لوگ عالم دنیا میں ہیں اور قبر عالم برزخ میں ہے،دونوں عالم کے احوال ایک جیسے نہیں ہیں،اور ہم عالم دنیا والےاپنی آنکھوں سے عالم برزخ کے احوال محسوس نہیں کرپاتے، ہماری دنیا والی آنکھوں میں اتنی طاقت نہیں۔ونہ کل کوئی شخص قبر کے عذاب کا بھی انکار کردے گاکہ ہماری آنکھوں سے نظر نہیں آتا؛اس  لئے اس عالم کے احوال جاننے کے لئے وحی کی ضرورت ہوتی ہےاور اس پر ایمان رکھنا ضروری ہے۔مثلا منکر نکیر آتے ہیں،تین سوالات کرتے ہیں،اگر کوئی شخص کہے کہ ہمیں تو منکر نکیر نظر نہیں آیا ؛اس لئےکیا وہ انکار کرسکتا ہے؟!  ہرگز نہیں!!!اس مسئلے سے متعلق تفصیلی فتوی درج ذیل لنک پر ملاحظہ فرمائیں:حیات النبی صلی اللہ علیہ وسلم اور حیات انبیاء علیہم السلام سے متعلق اہل سنت والجماعت کا عقیدہفقط واللہ اعلم

عنوان: زبان سے غلطی سے نازیبا کلمات نکل جائیں تو کیا حکم ہے ؟
سوال: 1.اگر کسی کی زبان سے غلطی سے کفریہ الفاظ نکل جائیں تو اسے ایمان تو نہیں خراب ہوتا ۔میں گھر میں والدہ کو دوسرے کلمے کا ترجمہ پڑھا رہاتھا ،میری والدہ شروع سے گاؤں کی تھی، انہوں نے تعلیم نہیں حاصل کی ،ان کی عمر پچاس سے کچھ اوپر ہو گئی ہے ،میں نے انہیں دوسرے کلمہ کا ترجمہ پڑھا رہا تھا ،اللہ کے سوا کوئی معبود نہیں ،وہ اکیلا ہے ،وہ میرے پیچھے پیچھے پڑرہی تھیں ،آرام آرام سے ،جب اکیلا ہے میں نے بولا ،انہیں سمجھ نہیں آئی ،انہوں نے ادھر غلط الفاظ پڑھ دیا،انہوں نے مجھ سے پوچھا کیا ویلا ہے،میں نے کہا نہیں اکیلا ہے ،پھر انہوں نے صحیح پڑھا ۔انہوں نے جو غلطی سے یہ غلط الفاظ پڑھے ،اس سے ان کے ایمان پہ کوئی فرق تو نہیں پڑا ہوگا ؟2.میں تبلیغ میں جاتا رہتا ہوں ،میں گھر میں بتاتا ہوں ،اجازت لیتا ہوں ،بعض دفعہ گھر والے منع کر دیتے ہیں کہ نہیں جانا ،ان کے منع کرنے کی وجہ یہی ہوتی ہے کہ بعض دفعہ گھر میں مالی حالات نہیں ٹھیک ہوتے ،ابھی میں جا رہا تھاگھر والوں نے کہا نہیں جانا ،میں نے کہا اس طرح نہیں کہتے، گناہ ہوتا ہے ،تو والدہ کہتی ہیں گناہ کرنے پر بھی تم ہی مجبور کرتے ہو۔ اللہ کو پتہ ہے ،ہمارے حالات نہیں ٹھیک ۔3.اور میں نے انہیں بتایا کہ میں اجتماع کے لئے جا رہا ہوں ،ادھر خدمت کے لئے تو انہوں نے نے ڈانٹا کہا :بکواس کرتے ہو، گھر میں تمہارے والد کی طبیعت نہیں ٹھیک ہے، ان کی خدمت نہیں کر رہے  اور باہر جا کر تم نے خدمت کرنی ہے۔اس سے ان کے ایمان پر کوئی فرق تو نہیں پڑا ہوگا ۔4.میں گھر میں بات کر رہا تھا ،دینی کتابوں کے بارے میں بات ہو رہی تھی ،میں کہہ رہا تھا یہ کتابیں  اتنے کی ہیں ،میری بات نظر انداز ہوئی تو میں نے کہہ دیامیرے منہ سے نکل گیا کہ میں کیا بکواس کر رہا ہوں کہ یہ کتابیں اتنی کی ہیں،مجھے بعد میں احساس ہوا کہ  گستاخی تو نہیں ہوگی میرا ایمان نہ خراب ہوگیا ہو۔
جواب: ۱۔ صورت مسئولہ میں سائل کی والدہ  نے الفاظ نہ سمجھنے کی وجہ سے اکیلا کو جو ویلا کہا ہے اس سے ایمان پر کوئی فرق نہیں پڑا ۔۲۔ صورت مسئولہ میں سائل کی والدہ کا سائل کو تبلیغ میں جانے سے منع کرنا اور پھر باہمی گفتگو میں یہ کہنا کہ :’’گناہ کرنے پر بھی تم ہی مجبور کرتے ہو‘‘اس سے بھی کفر کا حکم نہیں لگے گا، البتہ زبان سے ایسے الفاظ نہیں نکالنے چاہیے۔۳۔نیز سائل کی والدہ کا سائل کو یہ کہنا کہ :’’بکواس کرتے ہو، گھر میں تمہارے والد کی طبیعت نہیں ٹھیک ہے، ان کی خدمت نہیں کر رہے  اور باہر جا کر تم نے خدمت کرنی ہے ‘‘، اس طرح کے الفاظ سے بھی کفر لازم نہیں آئے  گا۔البتہ ایسے الفاظ سے بھی اجتناب کرنا چاہیے۔۴۔سائل کا اپنے آپ سے مخاطب ہوکر یہ کہنے :’’میں کیا بکواس کررہا ہوں ، یہ کتابیں اتنے کی ہیں‘‘،سے بھی ایمان ضائع نہیں ہوگا۔البتہ سائل کو ایسی گفتگو سے جس سے شبہات پیدا ہوتے ہوں  یا جس سے گھریلو ماحول خراب ہو اور سائل کی وجہ سے دوسروں کی زبان سے نازیباکلمات نکلیں ، ایسی گفتگو سے اجتناب کرنا چاہیے ،ا ور اپنی زبان سے کلمات نکالنے سے قبل سوچ سمجھ کر کلام کرنا چاہیے۔نیز والدین کی خدمت کو دیگر امور پر فی الوقت ترجیح دینی چاہیے۔ فتاویٰ شامی میں ہے:"ومن تکلم بها مخطئًا أو مکرهًا لایکفر عند الکل".(باب المرتد ،ج: 4، ص: 224، ط: سعید)و فیہ ایضاً: "(وشرائط صحتها العقل) والصحو (والطوع) فلا تصح ردة مجنون، ومعتوه وموسوس، وصبي لايعقل وسكران ومكره عليها، وأما البلوغ والذكورة فليسا بشرط بدائع".قال ابن عابدین رحمه الله:قال في البحر والحاصل: أن من تكلم بكلمة للكفر هازلاً أو لاعبًا كفر عند الكل ولا اعتبار باعتقاده، كما صرح به في الخانية. ومن تكلم بها مخطئًا أو مكرهًا لايكفر عند الكل، ومن تكلم بها  عامدًا عالمًا كفر عند الكل، ومن تكلم بها اختيارًا جاهلاً بأنها كفر ففيه اختلاف. اهـ".باب المرتد ،ج: 4، ص: 224، ط: سعید)فقط واللہ اعلم

عنوان: ہاتھ کی لکیروں سے دو شادیوں کا اندازہ لگانے کا حکم
سوال: لڑکے اور لڑکی یعنی میاں اور بیوی دونوں کے ہاتھ میں ڈبل لائین  ہیں ،جو  یہ ظاہر کرتی ہے  کہ ان دونوں کی دو دوشادیاں ہیں ؟ کیا اس طرح اندازہ لگانا درست ہے؟
جواب:
ہاتھوں کی لکیریں دیکھ کر کسی بات کا فیصلہ کرنے کی شریعت میں کوئی حیثیت نہیں ہے، اور نہ ان لکیروں سے کوئی حتمی بات معلوم کی جاسکتی ہے۔قرآنِ کریم میں ارشادِ باری تعالیٰ ہے:"وَعِندَهُ مَفَاتِحُ الْغَيْبِ لَا يَعْلَمُهَا إِلَّا هُوَ وَيَعْلَمُ مَا فِي الْبَرِّ وَالْبَحْرِ وَمَا تَسْقُطُ مِن وَرَقَةٍ إِلَّا يَعْلَمُهَا وَلَا حَبَّةٍ فِي ظُلُمَاتِ الْأَرْضِ وَلَا رَطْبٍ وَلَا يَابِسٍ إِلَّا فِي كِتَابٍ مُّبِينٍ." ﴿الأنعام: ٥٩﴾فتاوی شامی میں ہے:"(قوله: الكاهن قيل: كالساحر) في الحديث: "«من أتى ‌كاهنًا أو عرافًا فصدقه بما يقول فقد كفر بما أنزل على محمد» أخرجه أصحاب السنن الأربعة، وصححه الحاكم عن أبي هريرة.والكاهن كما في مختصر النهاية للسيوطي: من يتعاطى الخبر عن الكائنات في المستقبل ويدعي معرفة الأسرار. والعراف: المنجم. وقال الخطابي: هو الذي يتعاطى معرفة مكان المسروق والضالة ونحوهما. اهـ. والحاصل أن الكاهن من يدعي معرفة الغيب بأسباب وهي مختلفة فلذا انقسم إلى أنواع متعددة كالعراف. والرمال والمنجم: وهو الذي يخبر عن المستقبل بطلوع النجم وغروبه، والذي يضرب بالحصى، والذي يدعي أن له صاحبا من الجن يخبره عما سيكون، والكل مذموم شرعا، محكوم عليهم وعلى مصدقهم بالكفر. وفي البزازية: يكفر بادعاء علم الغيب وبإتيان الكاهن وتصديقه. وفي التتارخانية: يكفر بقوله أنا أعلم المسروقات أو أنا أخبر عن إخبار الجن إياي اهـ. قلت: فعلى هذا أرباب التقاويم من أنواع الكاهن لادعائهم العلم بالحوادث الكائنة."(کتاب الجہاد ،باب المرتد،  ج :4،ص:242،  ط:سعيد)فقط والله أعلم

Reference: Mishkat al-Masabih 4595 In-book reference : Book 23, Hadith 79: حوالہ

عنوان: کلمات کفر کے بعد تجدید ایمان کا حکم
سوال: کیا تجدید ایمان کے لئے گواہوں کا ہونا ضروری ہے؟میرے سے دو تین کلمات کفر صادر ہوئے تھے پھر اللہ نے مجھے توبہ کی توفیق دی اللہ کا شکر ہے مجھے پوچھنا یہ ہے کہ جو کلمات کفر میرے سے لوگوں کے سامنے صادر ہوئے ان سے توبہ مجھے لوگوں کے سامنے کرنا ضروری ہے یا اکیلے توبہ کر لوں تو اسلام میں داخل ہو جاؤں گی ؟اور جن لوگوں کے سامنے میں نے یہ جملے کہے وہ تو مجھے مسلمان ہی سمجھتے ہیں اس صورت میں کیا حکم ہے؟
جواب:
تجدید ایمان کے لئے گواہوں کا ہونا ضروری نہیں ہے، البتہ کسی نیک صالح شخص یا عالم دین کے سامنے کر لیاجائے تو بہتر ہے اور اگر منافی ایمان کام کچھ لوگوں کے سامنے کیا تھا یا ان کے علم میں آگیا تو اپنے تجدید ایمان کا اظہار ان کے سامنے کردیا جائے تاکہ انھیں بدگمانی نہ رہے،لیکن اگر وہ لوگ آپ کو مسلمان سمجھتے ہے اور ان  کوآپ سے کوئی بد گمانی کا خدشہ نہیں ہے تو اکیلے میں تو بہ کرنا کافی ہے،اور  تجدید ایمان کا طریقہ یہ ہے کہ اس کفریہ قول و عمل سے توبہ کرکے آئندہ تمام کفر و شرک کی باتوں سے پرہیز کرنے کا عہد کرے اور دل کے یقین کے ساتھ زبان سے کلمہ طیبہ اور کلمہ شہادت پڑھے اور اس بات کا اقرار کرے کہ اللہ تعالی کے علاوہ کوئی بھی عبادت و بندگی کے لائق نہیں ہے اور حضرت محمد صلی اللہ علیہ وسلم اللہ تعالی کے بندے اور رسول ہیں۔فتاوی ہندیہ میں ہے:"إذا ارتد المسلم عن الإسلام والعياذ بالله عرض عليه الإسلام، فإن كانت له شبهة أبداها كشفت إلا أن العرض على ما قالوا غير واجب بل مستحب كذا في فتح القدير."(كتاب السير، الباب التاسع في أحكام المرتدين، ج:2، ص: 253، رشیدیة)و فیہ ایضاً:"ولا فرق في ذلك بين الحر والعبد كذا في السراج الوهاج وإسلامه أن ‌يأتي ‌بكلمة ‌الشهادة، ويتبرأ عن الأديان كلها سوى الإسلام، وإن تبرأ عما انتقل إليه كفى كذا في المحيط. "(كتاب السير، الباب التاسع في أحكام المرتدين، ج:2، ص: 253، رشیدیة)مبسوط سرخسی میں ہے:"فإن استتيب فتاب خلي سبيله، ولكن توبته أن ‌يأتي ‌بكلمة ‌الشهادة، ويتبرأ عن الأديان كلها سوى الإسلام أو يتبرى عما كان انتقل إليه، فإن تمام الإسلام من اليهودي التبري عن اليهودية، ومن النصراني التبري عن النصرانية، ومن المرتد التبري عن كل ملة سوى الإسلام؛ لأنه ليس للمرتد ملة منفعة، وإن تبرأ عما انتقل إليه فقد حصل ما هو المقصود."(كتاب السير، باب المرتدين، ج:10، ص: 99، دار المعرفة)فقط واللہ اعلم

Reference: Riyad as-Salihin 1146 In-book reference : Book 8, Hadith 156: حوالہ

عنوان: اللہ تعالیٰ کی صفاتِ متشابہ کے بارے میں اہلِ سنت والجماعت کا عقیدہ
سوال: اہلِ سنّت والجماعت صفاتِ متشابہات یعنی ید، وجہ اس جیسی صفات میں کیا عقیدہ رکھتے ہیں؟
جواب:
واضح رہے اللہ تعالیٰ کی تمام صفات از قبیل متشابہات ہیں، اور صفاتِ متشابہ سے متعلق اہلِ سنت والجماعت کی رائے درجِ ذیل ہے: صفات متشابہات کے بارے میں اہلِ سنت والجماعت میں سے متقدمین کا مذہب تنزیہ مع التفویض ہے، یعنی باری تعالیٰ کے  لیے صفات کو اتباعاً للنصوص ثابت مانا جائے، لیکن اس کے معنی مرادی اور اس کی کیفیت کے بارے میں توقف وسکوت کیا جائے۔ ان میں غور و خوض نہ کیا جائے ۔ اور متاخرین کا مذہب تنزیہ مع التاویل ہے۔ وہ کہتے ہیں کہ الفاظ کا ظاہری مفہوم مراد نہیں؛ کیوں کہ  وہ تشبیہ ( مخلوق کے مانند ہونے) کو مستلزم ہے، اور درجہ احتمال میں ان کے ایسے معنی بیان  کیے جائیں جو اللہ تعالیٰ کے شایانِ شان ہیں، اور متاخرین نے تنزیہ مع التاویل کی راہ اس  لیے اختیار کی ہے کہ بیمار ذہن کو مطمئن کیا جائے اور فلسفیانہ اذہان کو قابو میں لایا جائے، ورنہ وہ اللہ کی صفات کے بارے میں گم راہی میں مبتلانہ ہوجائیں۔اب متاخرین کے نزدیک چوں کہ تنزیہ مع التاویل کا مذہب ہے، اس  لیے  وہ فرماتے ہیں کہ اللہ تعالیٰ کے بعض صفات میں خصوص اور بعض میں عموم ہوتا ہے،جن صفات میں عموم ہے اور وہ خالق ومخلوق دونوں پر بولے گئے ہوں تو وہ لفظًا تو ایک جیسے ضرور ہوں گے، مگر معنی حقیقی کے اعتبار سے وہ ایک دوسرے سے بالکل مختلف ہوں گے،  جیسے کہ مختلف روایات میں اللہ تعالیٰ کے لیے آنکھ، کان، ہاتھ، پاؤں ثابت ہے، جس کا یہ مطلب ہرگز نہیں کہ اللہ تعالیٰ حقیقتاً اس کے آنکھ،کان ،ہاتھ اور پاؤں ہے، کیونکہ اللہ تعالیٰ جسم اور اعضاء سے پاک ہے، باقی سننا دیکھنااور نصرت کرنا اس کے صفات ہیں، مگر وہ سننے ،دیکھنےاور نصرت کرنے کے لیے بندوں کی طرح کان اور آنکھ اور ہاتھ کا محتاج نہیں ہے، اب وہ کیسے سنتااور دیکھتااور اپنے بندوں کی مدد کرتا ہے اس کی حقیقت جاننے میں زیادہ غور وخوض نہیں کرنا چاہیے۔شرح المقاصد في علم الكلام میں ہے:"( قال: و منها ما ورد به ظاهرالشرع وامتنع حملها على معانيها الحقيقية ) مثل الاستواء في قوله تعالى: {الرحمن على العرش استوى} واليد في قوله تعالى: {يد الله فوق أيديهم } و { ما منعك أن تسجد لما خلقت بيدي} والوجه في قوله تعالى: {و يبقى وجه ربك} والعين في قوله تعالى: {و لتصنع على عيني} و {تجري بأعيننا} فعن الشيخ أن كلا منها صفة زائدة وعن الجمهور وهو أحد قولي الشيخ أنها مجازات فالاستواء مجاز عن الاستيلاء أو تمثيل وتصوير بعظمة الله تعالى واليد مجاز عن القدرة والوجه عن الوجود والعين عن البصر فإن قيل بجملة المكونات مخلوقة بقدرة الله تعالى فما وجه تخصيص خلق آدم صلى الله عليه وسلم سيما بلفظ المثنى وما وجه الجمع في قوله بأعيننا أجيب بأنه أريد كمال القدرة وتخصيص آدم تشريف له وتكريم ومعنى تجري بأعيننا أنها تجري بالمكان المحوط بالكلاءة والحفظ والرعاية يقال فلان بمرىء من الملك ومسمع إذا كان بحيث تحوطه عنايته وتكتنفه رعايته وقيل المراد الأعين التي انفجرت من الأرض وهو بعيد وفي كلام المحققين من علماء البيان أن قولنا الاستواء مجاز عن الاستيلاء واليد واليمين عن القدرة والعين عن البصر ونحو ذلك إنما هو لنفي وهم التشبيه والتجسيم بسرعة وإلا فهي تمثيلات وتصويرات للمعاني العقلية بإبرازها في الصور الحسية وقد بينا ذلك في شرح التلخيص".(المبحث السابع في صفات اختلف فيها، ج:2، ص:110، ط:دارالمعارف)فقط واللہ اعلم

Reference: Riyad as-Salihin 1284 In-book reference : Book 10, Hadith 14: حوالہ

عنوان: اسلام میں  داخل ہونے کا طریقہ
سوال: چند وہ کلمات جومجھ سے لاعلمی میں صادر ہوئے جو کہ درج ذیل ہیں:1۔نمازیں ایک نہیں دو ہونی چاہئے تھیں (معاذاللہ)2۔کاش اللہ نے گانے سننا حرام نہ کیا ہوتا(معاذاللہ)3۔کاش اللہ نے عورت کو پردہ کا حکم  نہ دیا ہوتا (معاذاللہ)4۔مجھے داڑھی والے لڑکے  پسند نہیں ؛ عجیب بوڑھے بوڑھے لگتے ہیں(معاذاللہ)اس وقت مجھے پتا نہیں تھا کہ داڑھی رکھنا سنت ہے۔5۔ مجھ سے  شرک بھی ہوا تھا ، اور  کلمات کفر بھی  صادر ہوئے،اس کے بعد جب مجھے پتا چلا کہ اس طرح کے جملے بولنے سے بندہ دائرہ اسلام سے خارج ہو جاتا ہے، تو میں نے ان الفاظ سے توبہ کی"اے اللہ! مجھ سےآج تک جتنے بھی کفریہ و شرکیہ الفاظ،جملے اور عمل جانے انجانے میں صادر ہوئے ہیں، جو مجھے یاد ہیں اور جو یاد نہیں، میں ان تمام سے دل سے نفرت کرتی ہوں، اور آپ کی بارگاہ میں ان تمام سے دل سے توبہ کرتی ہوں، آئندہ احتیاط کروں گی، اے اللہ !مجھے معاف کر دیجئے ،میں آپ کو ایک مانتی ہوں، اور حضرت محمد صلی اللہ علیہ وسلم کو آخری نبی مانتی ہوں، اور جتنے بھی ضروریات دین ہیں ،ان تمام پر ایمان لاتی ہوں ،اور دینِ اسلام کے علاوہ تمام مذاہب سے نفرت کرتی ہوں ،پھر کلمہ شہادت پڑھ کہ ایمان مفصل پڑھ لیا، لیکن مفتی صاحب !میں نے    کئی  بار توبہ کی ہے، کبھی آنسو کے ساتھ کبھی بغیر آنسو کے، لیکن میرے دل کو قرار نہیں آتا، مجھے لگتا ہے جیسے خدانخواستہ میں دائرہ اسلام میں داخل نہیں ہوئی ،آپ مجھے صرف اتنا بتا دیجئے کہ ان الفاظ سے توبہ کرنے سے میں دائرہ اسلام میں داخل تو ہو گئی ہوں نا، اور اب میں مسلمان ہوں ، اور اس میں الجھنے کے بجائے اب میں سکون سے اپنی عبادات پر توجہ دوں ؟نیز کیا توبہ کے لئے آنسو کا آنا ضروری ہے؟
جواب:
1۔صورتِ مسئولہ میں   جب مذکورہ کلماتِ کفر  اداکرنے کے بعد   سائلہ نے صدقِ دل سے توبہ اور استغفار کر  کے  کلمہ پڑھ لیا، تو اس سے سائلہ دوبارہ دائرہ اسلام میں داخل  ہوگئی ، سکون سے اپنی عبادت وغیرہ میں لگی رہے ،بلاوجہ شک وشبہے کا شکار نہ ہو،البتہ سائلہ کو چاہیئے  کہ آئندہ ان جیسے کلمات سے مکمل طور پر اپنی زبان کومحفوظ رکھے،مذہب    کے متعلق ہرقسم کی غیرمحتاط  بات کرنے سے پرہیز کرے۔2۔اور جہاں  تک دوسرے سوال کا تعلق  ہے تو واضح رہے کہ توبہ کے قبول ہونے کے لیے آنسوکاآناضروری نہیں،بغیرآنسو کے بھی توبہ واستغفار قبول ہے۔مشکاۃ المصابیح میں ہے:"عن النبي صلى الله عليه وسلم قال: "ا أيها الناس ‌ابكوا ‌فإن لم تستطيعوا فتباكوا فإن أهل النار يبكون في النار حتى تسيل دموعهم في وجوههم كأنها جداول حتى تنقطع الدموع فتسيل الدماء فتقرح العيون فلو أن سفنا أزجيت فيها لجرت ." (رواه في شرح السنة)(باب صفة اهل النار واهلها، ج: 3، ص: 582، رقم الحدیث، ط: المکتب الاسلامي بیروت)فقط والله أعلم

Reference: Mishkat al-Masabih 5685 In-book reference : Book 28, Hadith 156: حوالہ

عنوان: محرم میں میٹھا پکاکر تقسیم کرنا
سوال: کیا 10 محرم کو میٹھا یعنی کھیر بانٹ سکتے ہیں؟
جواب: آج کے دور میں9، 10 محرم کو ’’کھیر،حلیم یا شربت وغیرہ ‘‘  بنانے اور باٹنے  کا التزام کرنا چوں کہ اہلِ  باطل کا شعار بن چکا ہے،  لہذا ان دنوں میں اس سے مکمل اجتناب کیا جائے؛  تاکہ ان کی مشابہت سے بچ جائیں؛ فساق و فجار کی مشابہت اختیار کرنا شرعاً ممنوع ہے،  البتہ  محرم الحرام کے ان مخصوص دنوں کے علاوہ  کسی دن اگر کسی باطل نظریے یا رسم کی پیروی سے اجتناب کرتے ہوئے کھیر یا کوئی اور چیز پکاکر تقسیم کی جائے تویہ منع نہیں ہے۔الموسوعۃ الفقھیۃ الکویتیۃ میں ہے:"أطلق أصحاب الاتجاه الأول البدعة على كل حادث لم يوجد في الكتاب والسنة، سواء أكان في العبادات أم العادات، وسواء أكان مذموما أم غير مذموم." (ج: 8، ص:21،  ط: دار السلاسل)فقط واللہ اعلم

عنوان: حضور صلی اللہ علیہ وسلم از روئے تخلیق نور تھے یا بشر؟
سوال: رسول اللہ صلی اللہ علیہ وسلم کو اللہ تعالیٰ نے کس چیز سے پیدا کیا؟  اگر نور سے پیدا کیا تو کس نور سے ذاتی یا خلقی نور سے؟
جواب: حضور صلی اللہ علیہ وسلم نور سے پیدا نہیں ہوئے، بلکہ آپ صلی اللہ علیہ وسلم کو اللہ تعالیٰ نے حضرت آمنہ کے بطن سے پیدا فرمایا ہے۔کفایت المفتی میں ہے:’’اپنے آپ کو آنحضرت صلی اللہ علیہ وسلم کا غلام اور امتی اور فرمانبردار سمجھنا، حضور صلی اللہ علیہ وسلم سے محبت رکھنا، حضور صلی اللہ علیہ وسلم کا ادب اور احترام اور توقیر و تعظیم دائرہ شریعت کے اندر رہ کر بجالانا اور سنن نبویہ کی متابعت کرنا، ایمان و صلاح کی علامات ہیں، حضور صلی اللہ علیہ وسلم کو باعتبار حقیقت انسان اور بشر سمجھنا اور باعتبار صفات نور کہنا صحیح ہے۔ ’’أنا من نور الله والخلق من نوري‘‘ کے معنی یہ ہیں:’’أنا منور من نور الله، والخلق منور من نوري‘‘یعنی میں نے روحانیت اور کمال انسانیت کا نور براہ راست حق تعالیٰ سے ّبذریعہ وحی و فیض ربانی حاصل کیا اور تمام مخلوق نے علم و ہدایت اور تزکہ نفس کا نور مجھ سے حاصل کیا، اور ـ’’أول ما خلق نوري‘‘سے جہاں حضور انور صلی اللہ علیہ وسلم کے نور کی اولیت ظاہر ہوتی ہے وہاں یہ بھی تصریحا ثابت ہوتا ہے کہ حضور صلی اللہ علیہ وسلم کا نور مخلوق ہے اور حضور صلی اللہ علیہ وسلم کا نور ذات خداوندی سے جدا ہے، اس کا جزو نہیں ہے، کیوں کہ نہ ذات خداوندی اجزاء میں تقسیم ہوسکتی ہے، اور نہ اس کا کوئی جزو مخلوق ہوسکتا ہے۔حضور صلی اللہ علیہ وسلم کو صفات کے لحاظ سے بے مثل کہنا بھی صحیح ہے، کیوں کہ تقرب مالمعراج اور خاتم الانبیاء والمرسلین ہونے میں اور بہت سی صفات ہیں، آپ صلی اللہ علیہ وسلم کا کوئی مثیل اور نظیر نہیں ہے، مگر آیت ’’انما أنا بشر مثلكم‘‘ كے یہ معنی بیان کرنا کہ ’‘تحقیق میں تمہاری طرح کا بشر نہیں ہوں‘‘ یا ’’ہاں، نہیں ہوں میں تمہارے جیسا بشر‘‘ صحیح نہیں۔ یہ معنی اس پر مبنی ہیں کہ ’’إنما‘‘ میں کلمہ ’’ما‘‘ کے معنی نفی کے کیے جائیں، حالانکہ یہ صحیح نہیں،’’إنما‘‘کو متضمن ’’ما‘‘کو ’’لا‘‘قرار دیا گیا ہے، یعنی نفی اس میں باقی نہیں، ٹوٹ چکی ہے اور اگر ’’ما‘‘ کلمہ نفی قرار دیا جائے تو ’’إلا‘‘ خبر سے پہلے مقدر ماننا پڑے گا اور معنی یوں کرنے ہوں گے: ’’إنما أنا إلا بشر مثلكم‘‘یعنی نہیں میں مگر بشر مثل تمہارے، یعنی حقیقت بشریت میں میں بھی تم جیسا ہوں کہ انسان ہوں، ماں باپ سے پیدا ہوا ہوں، کھاتا ہوں، پیتا ہوں، سوتا ہوں، جاگتا ہوں، چلتا ہوں، پھرتا ہوں، بھول اور ذہول سے مبرا نہیں ہوں، ہاں! بہت سے اوصاف میں’’لست كأحد منكم‘‘ اور ’’أيكم مثلي‘‘فرمانا بھی صحیح اور درست ہے۔ قرآن مجید میں انبیاء علیہم السلام کا مخالفین کو جواب اس طرح نقل فرمایا گیا ہے ’’إن نحن إلا بشر مثلكم‘‘یعنی نہیں ہم مگر بشر مثل تمہارے۔‘‘(کتاب الایمان، آپ صلی اللہ علیہ وسلم کو باعتبار حقیقت بشر اور باعتبار صفات نور سمجھنا، ج: ۱، ص: ۳۸۰، ط: ادارۃ الفاروق کراچی)باقی حضور صلی اللہ علیہ وسلم نور تھے یا بشر؟اور آپ صلی اللہ علیہ وسلم کے نور ہونے سے کیا مراد ہے؟  اس حوالے سے مفتی محمود حسن گنگوہی رحمہ اللہ کا ایک فتویٰ بعینہ سوال بمع جواب نقل کیا جاتا ہے:’’سوال: کلامِ پاک کے اندر حضور صلی اللہ علیہ وسلم کے لیے  بشر کا لفظ بھی آیا ہے، اور نور کا لفظ بھی آیا ہے:قل انما انا بشر مثلكم الآية، (الکہف:۱۱۰)، قد جاءكم من اللّه  نور وكتاب مبين، (المائدة:۱۵)، ان دونوں آیتوں کا کیا مطلب ہے؟ واضح طور  پر لکھیں،  ہم حضور صلی اللہ علیہ وسلم کو صرف نور مان لیں اور بشر نہ مانیں یا بشر مانیں نور نہ مانیں۔۔۔اور نور سے کیا مراد ہے؟الجواب حامدا و مصلیا:حضرت نبی اکرم صلی اللہ علیہ وسلم کو جب اللہ تعالیٰ نے بشر قرار دیا اور بشریت کے اعلان کا حکم فرمایا تو پھر آپ کو بشر نہ ماننا خدائے قہار کا مقابلہ کرنا ہے؟ حضرت نبی اکرم صلی اللہ علیہ وسلم کو نور فرمایا گیا ہے ، اس کا مطلب خود قرآن شریف میں موجود ہے:{قد ‌جاءكم ‌من ‌الله ‌نور وكتاب مبين يهدي به الله من اتبع رضوانه سبل السلام} أي: طرق النجاة والسلامة ومناهج الاستقامة {ويخرجهم من الظلمات إلى النور بإذنه  ويهديهم إلى صراط مستقيم} أي: ينجيهم من المهالك، ويوضح لهم أبين المسالك فيصرف عنهم المحذور، ويحصل لهم أنجب الأمور، وينفي عنهم الضلالة، ويرشدهم إلى أقوم حالة اه‘‘، تفسير ابن كثير ۳۴/۲۔یعنی آپ کی ہدایت پر عمل کرنے سے آدمی بادیۂ ضلالت کی تاریکیوں سے نکل کر سبیل الرشاد اور صراط مستقیم کی روشنی میں آجاتا ہے، پھر نافرمانی کی مہلکات سے بچ کر اطاعت کے جادہ مستقیم پر گامزن ہوکر سخط و غضب کے مظہر جہنم سے نجات پاتا اور رحمت و رضوان کے مظہر جنت میں دخول کی سعادت حاصل کرتا ہے۔حضور اکرم صلی اللہ علیہ وسلم کے نور ہونے کا مطلب یہ نہیں ہے کہ آپ صفات بشری کھانے، پینے، سونے، جاگنے، بیٹھنے، لیٹنے، خرید وفروخت، جنگ وصلح، نکاح و طلاق، بیماری وصحت وغیرہ امور سے بے نیازی اور بری تھے۔کفار کہا کرتے تھے:﴿مَالِ هَذَا الرَّسُولِ يَأْكُلُ الطَّعَامَ ‌وَيَمْشِي ‌فِي الْأَسْوَاقِ﴾  الآية، (الفرقان:۷)یہ کیسے رسول ہیں  کہ کھانا کھاتے ہیں اور بازاروں میں چلتے پھرتے ہیں؟البتہ بشر ہونے کے باوجود اللہ پاک نے آپ کو بہت سی خصوصیات سے نوازا، اپنا حبیب و خلیل بنایا، تمام پیغمبروں کا سید بنایا، قرآن کریم آپ پر نازل فرمایا، ہر قسم کے گناہوں سے آپ کو معصوم رکھا، آپ کے صحابہ اور اہل بیت کو وہ درجہ دیا کہ پیغمبروں  کے بعد کسی کو نہیں ملا، اپنی رضا اور نجات کو آپ کی اتباع میں منحصر کر دیا، حتی کہ:بعد از خدا بزرگ توئی قصہ مختصر"(کتاب العقائد، باب ما یتعلق بالحاضر والناظر والنور والبشر، ج:1، ص:513، ط:دار الافتاء جامعہ فاروقیہ کراچی)اس مسئلہ کی مکمل تفصیل بمع حوالہ جات کے لیے حضرت علامہ یوسف لدھیانوی شہید رحمہ اللہ کا مضمون ملاحظہ کریں، جو جامعہ کے ویب سائٹ پر موجود ہے، مندرجہ ذیل لنک پر کلک کریں:بشریت انبیاء علیہم السلامفقط واللہ اعلم

عنوان: اسلامی سال کی مبارک باد دینے کا حکم
سوال: ایک بھائی کو نئے اسلامی سال کی مبارک دی، تو ان کا جواب آیا کہ میں اس پلید کام میں شریک نہیں ہوتا، اس میں کون صحیح اور کون غلط ہے؟
جواب: سال کے آغازکے موقع پرمبارک باد دینے کاشریعت میں ثبوت نہیں، البتہ عبادت یا ضروری سمجھے بغیر اگر کوئی مبارک باد دے اور خیر و برکت کی دعاکرے تو حرج نہیں،   لیکن اس طرح مبارک باد دینے کا التزام واہتمام کرنا، اسے رواج دینا اور مبارک باد نہ دینے والے کو برا سمجھنا اور کہنا ٹھیک نہیں ہے۔لہذا صورتِ مسئولہ میں مذکورہ  شخص نےجب  یہ جملہ کہا: میں اس پلید کام میں آپ کے ساتھ شریک نہیں ہوتا، اگر اس جملہ سے اس کی مراد یہ تھی کہ اس کام کو چوں کہ رواج بنا دیا گیا ہے، اس لیے میں اس کام میں آپ کے ساتھ شریک نہیں ہوں گا، تو اس کا اس طرح کہنا درست ہے تاہم مناسب یہ تھا کہ تعبیر میں پلید کا لفظ استعمال کرنے کے بجائے بدعت یا اس جیسا کوئی لفظ استعمال کرتا اور اگر کہنے والے کی مراد کچھ اورتھی تو اس کی وضاحت کر کے سوال دوبارہ بھیج دیا جائے۔یاد رہے کہ نئے اسلامی سال کے شروع میں درج ذیل دعا پڑھنا بعض روایات سے ثابت ہے، لہٰذا ہر مہینہ کا چاند دیکھ کر اور قمری سال کے آغاز میں یہ دعا پڑھنا چاہیے:اللَّهُمَّ أَدْخِلْهُ عَلَيْنَا بِالْأَمْنِ وَالْإِيمَانِ ، وَالسَّلَامَةِ وَالْإِسْلَامِ ، وَرِضْوَانٍ مِنَ الرَّحْمَنِ ، وَجِوَارٍ مِنَ الشَّيْطَانِ .ترجمہ: اےاللہ اس چاند کو ہمارے اوپر امن، ایمان، سلامتی اور اسلام کے ساتھ اور رحمن کی رضامندی اور شیطان کےبچاؤ کے ساتھ داخل فرما۔فقط واللہ اعلم

عنوان: آزمائش اور عذاب میں فرق کی بیان
سوال: کسی بھی مشکل اور مصیبت کا کیسے پتہ چلے گا کہ یہ آزمائش ہے یا سزا؟
جواب:
واضح رہے کہ مصیبت اور آزمائش انسان کے اپنے بد اعمالیوں کی بدولت  آتی ہے،لیکن ضروری نہیں کہ صرف عذاب کے طور پر ہو بلکہ بعض اوقات بندے کے گناہ معاف کرنے کے لیے اس کا ربّ اس  کو آزمائش میں مبتلاكرکے اس کے گناہ بخش دیتا ہے۔اب عذاب اور آزمائش کے درمیان فرق کے لیے علماء نے ایک اصول بتایاہے کہ:اگر کوئی انسان  تکالیف اور آزمائش میں مبتلاہونے کے بعد اللہ  کی طرف رجوع کرنا چھوڑدے، اور  تکلیف کے نتیجے میں وہ اللہ  کی قضاءو قدر کا شکوہ کرے،اور اللہ کی طرف سے دیے گئی احکامات چھوڑدے، اور اللہ سے قربت کے بجائےدوری پیداہو  تو یہ اس بات کی علامات ہے کہ یہ تکلیف  اللہ کی طرف سےعذاب  ہے۔اور اگر انسان تکالیف اور مشکلات  آنے پر اللہ  کی طرف رجوع کر رہا ہو ،اور اس پر استغفار کر رہا ہو، اور تکالیف وآزمائشوں پر صبر کرکےاللہ  سے  اجر و ثواب کا امید وار ہوتو یہ اللہ کی طرف سے آزمائش ہو گی۔کنز العمال میں ہے:"‌إن ‌الله ‌إذا ‌أحب ‌قوما ابتلاهم، فمن صبر فله الصبر، ومن جزع فله الجزع. "حم عن محمود بن لبيد ."(الكتاب الثالث في الأخلاق، الباب الأول: في الأخلاق والأفعال المحمودة، الفصل الثاني: في تعديد الأخلاق المحمودة على ترتيب الحروف المعجمة، ج:3 ص:325 ط: مؤسسة الرسالة)تفسیر طبری میں ہے:9971 - حدثني المثنى قال، حدثنا إسحاق قال، حدثنا عبد الرزاق قال، أخبرنا معمر، عن قتادة:"‌ما ‌أصابك ‌من ‌حسنة ‌فمن الله وما أصابك من سيئة فمن نفسك"، يقول: بذنبك ثم قال: كل من عند الله، النعم والمصيبات."(النساء،(٧٩)، ج:8 ص:559 ط: دار التربیة و التراث)تفسیر منیر للزحیلی میں ہے:"الدنيا دار ابتلاء واختبار، والبلاء يكون حسنا، ويكون سيئا، وأصله المحنة، قال الله تعالى: {وَنَبْلُوكُمْ بِالشَّرِّ وَالْخَيْرِ فِتْنَةً}. وقال: {وَلِيُبْلِيَ الْمُؤْمِنِينَ مِنْهُ بَلاءً حَسَناً}. والله عز وجل يبلو عبده بالصنع الجميل ليمتحن شكره، ويبلوه بالبلوى التي يكرهها ليمتحن صبره، فقيل للحسن بلاء، وللسيء بلاء. وتؤكد الآية أن الامتحان قائم، والمعنى لنمتحننّكم حتى نعلم المجاهد والصابر علم معاينة، حتى يقع عليه الجزاء. والصبر الشاق على النفس الذي يعظم الثواب عليه إنما هو عند هجوم المصيبة وحرارتها، فإنه يدلّ على قوة القلب وثباته في مقام الصبر، وهو معنى  حديث أنس المتقدم: «إنما الصبر عند الصدمة الأولى». وأما إذا بردت حرارة المصيبة، فكل أحد يصبر إذ ذاك. والصبر صبران: صبر عن معصية الله، فصاحبه مجاهد، وصبر على طاعة الله، فصاحبه عابد، والثاني أكثر ثوابا، لأنه المقصود. فإذا صبر عن معصية الله، وصبر على طاعة الله، أورثه الله الرضا بقضائه. وعلامة الرضا: سكون القلب بما ورد على النفس من المكروهات والمحبوبات: وأما الصبر الثالث وهو ‌الصبر ‌على ‌المصائب والنوائب فذاك أيضا واجب كالاستغفار من المعايب. وإذا أصيب المؤمن بمصيبة: وهي النكبة التي تصيب الإنسان، وإن صغرت، قال: {إِنّا لِلّهِ وَإِنّا إِلَيْهِ راجِعُونَ}. "(سورة البقرة، الصبر على البلاء، فقه الحياة أو الأحكام، ج:2 ص:43 ط: دار الفکر)تفسیر بغوی میں ہے:"أخبرنا أحمد بن عبد الله الصالحي، أخبرنا أبو الحسين بن بشران أخبرنا إسماعيل بن محمد الصفار، أخبرنا أحمد بن منصور الرمادي أخبرنا عبد الرزاق، أخبرنا معمر عن أبي إسحاق عن العيزار بن حريث عن عمر [4] بن سعد بن أبي وقاص عن أبيه قال: قال رسول الله صلى الله عليه وسلم: «عجبا للمؤمن إن أصابه خير حمد الله وشكر، وإن أصابته مصيبة حمد الله وصبر، فالمؤمن يؤجر في كل أمره حتى يؤجر في اللقمة يرفعها إلى في امرأته»."(سورة البقرة (2) : آية (158)، ج:1 ص:190 ط: دار إحیا العربي التراث)مرقاۃ المفاتیح مشکاۃ المصابیح میں ہے:"وعنه قال: قال رسول الله صلى الله عليه وسلم: " «إن عظم الجزاء، مع عظم البلاء، وإن الله عز وجل إذا أحب قوما ابتلاهم، فمن رضي فله الرضا، ومن سخط فله السخط» ". رواه الترمذي، وابن ماجه. (وعنه) أي: عن أنس. (قال: قال رسول الله صلى الله عليه وسلم: " إن عظم الجزاء) : بضم العين وسكون الظاء، وقيل بكسر ثم فتح أي: عظمة الأجر وكثرة الثواب مقرون. (مع عظم البلاء) : كيفية وكمية، جزاء وفاقا، وأجرا طباقا. (وإن الله عز وجل إذا أحب) أي: إذا أراد أن يحب. (قوما ابتلاهم) : فإن البلاء للولاة، والابتلاء للأولياء. (فمن رضي) أي: بالبلاء. (فله الرضا) أي: فليعلم أن له الرضا من المولى، أو فيحصل له الرضا في الآخرة والأولى، قيل: رضا العبد محفوف برضاءين لله تعالى سابقا ولاحقا، وأنا أقول: إنما اللاحق أثر السابق، والله أعلم بالحقائق. (ومن سخط) : بكسر الخاء أي: كره بلاء الله، وفزع ولم يرض بقضائه. (فله السخط) : من الله أولا والغضب عليه آخرا. واعلم أن الرضا والسخط حالان متعلقان بالقلب، فكثير ممن له أنين من وجع وشدة مرض وقلبه مشحون من الرضا والتسليم لأمر الله. هذا وقال الطيبي: قوله: إذا أحب الله قوما ابتلاهم جميعا، وحذف ذكر أحد الفريقين لدلالة التفصيل عليه ; لأن الفاء في فمن تفصيلية، والتفصيل غير مطابق للمفصل ; لأن المفصل يشتمل على فريق واحد وهو أهل المحبة، والتفصيل على فريقين: أهل الرضا، وأهل السخط. قال ميرك: أقول: وللحديث محمل آخر، وهو أن نزول البلاء علامة المحبة فمن رضي بالبلاء صار محبوبا حقيقيا له تعالى، ومن سخط صار مسخوطا عليه، تأمل."(كتاب الجنائز، باب عيادة المريض وثواب المرض، الفصل الثاني، ج:3 ص: 1142 ط: دار الفکر)احیاء علوم الدین میں ہے:"والأخبار الواردة في ‌الصبر ‌على ‌المصائب كثيرة قال رسول الله صلى الله عليه وسلم من يرد الله به خيرا يصب منه، وقال صلى الله عليه وسلم قال الله تعالى إذا وجهت إلى عبد من عبيدي مصيبة في بدنه أو ماله أو لده ثم استقبل ذلك بصبر جميل استحييت منه يوم القيامة أن أنصب له ميزانا أو أنشر له ديوانا وقال عليه السلام ما من عبد أصيب بمصيبة فقال كما أمره الله تعالى إنا لله وإنه إليه راجعون اللهم أجرني في مصيبتي وأعقبني خيرا منها إلا فعل الله ذلك به وقال صلى الله عليه وسلم قال الله تعالى من سلبته كريمتيه فجزاؤه الخلود في داري والنظر إلى وجهي وروي أن رجلا قال يا رسول الله ذهب مالي وسقم جسمي فقال صلى الله عليه وسلم لا خير في عبد لا يذهب ماله ولا يسقم جسمه إن الله إذا أحب عبدا ابتلاه وإذا ابتلاه صبره، وقال رسول الله صلى الله عليه وسلم إن الرجل لتكون له الدرجة عند الله تعالى لا يبلغها بعمل حتى يبتلى ببلاء في جسمه فيبلغها بذلك."(كتاب الصبر والشكر، الركن الثالث من كتاب الصبر والشكر فيما يشترك فيه الصبر والشكر ويرتبط أحدهما بالآخر، ج:4 ص:131 ط: دار المعرفة)حجۃ اللہ البالغہ میں ہے:"والضابط في المجازاة الخارجية أنها تكون في تضاعيف أسباب، فمن أحاط بتلك الأسباب، وتمثل عنده النظام المنبعث منها علم قطعا أن الحق لا يدع عاصيا إلا يجازيه في الدنيا مع رعاية ذلك النظام، فيكون إذا هدأت الأسباب عن تنعيمه وتعذيبه. نعم بسبب الأعمال الصالحة، أو عذب بسبب الأعمال الفاجرة، ويكون إذا أجمعت الأسباب على إيلامه وكان صالحا، وكان قبضها لمعارضة صلاحه غير قبيح صرفت أعماله إلى رفع ‌البلاء أو تخفيفه أو على إنعامه، وكان فاسقا صرفت إلى إزالة نعمته، وكان كالمعارض لأسبابها، أو أجمعت على مناسبة أعماله أمد في ذلك إمدادا بينا.وربما كان حكم النظام أوجب من حكم الأعمال، فيستدرج بالفاجر ويضيق على الصالح في الظاهر، ويصرف التضييق إلى كسر بهيميته، ويفهم ذلك، فيرضى كالذي يشرب الدواء المر راغبا فيه وهذا معنى قوله صلى الله عليه وسلم: " مثل المؤمن كمثل الخامة من الزرع تفيئها الرياح تصرعها مرة، وتعدلها أخرى حتى يأتيه أجله، ومثل المنافق كمثل الأرزة المجدبة التي لا يصيبها شيء حتى يكون انجعافها مرة واحدة " وقوله صلى الله عليه وسلم. " ما من مسلم يصيبه أذى من مرض، فما سواه إلا حط الله به سيئاته كما تحط الشجرة ورقها ."(المبحث الثاني، مبحث كيفية المجازاة في الحياة وبعد الممات، باب الجزاء على الأعمال في الدنيا، ج:1 ص:73 ط: دار الجیل)معارف القرآن میں ہے:"مصائب کے وقت ابتلاءو امتحان یا سزا وعذاب میں فرق:مصائب وآفات کے ذریعہ جن لوگوں کو  ان کے گناہوں کی کچھ سزا دی جاتی ہے ،اور جن نیک لوگوں کو رفع درجات یا کفارہ سیئات کے لیے بطور  امتحان مصائب میں مبتلا کیا جاتا ہے،ظاہری صورت ابتلاء کی ایک ہی سی ہوتی ہے،ان دونوں میں فرق کیسے  پہچانا جائے؟اس کی پہچان حضرت شاہ ولی اللہ رحمۃ اللہ علیہ نے لکھی ہےکہ جو نیک لوگ بطور ابتلاء وامتحان کے گرفتار ہوتے ہیں،اللہ تعالی ان کے قلوب کو مطمئن کردیتے ہیں،اور وہ ان مصائب وآفات پر ایسےہی راضی ہوتے ہیں،جیسے کڑوی دواء یا آپریشن  پر باوجود تکلیف  محسوس کرنے کے راضی ہوتےہے،بلکہ اس کے لیے مال بھی خرچ کرتا ہے،سفارشیں مہیا کرتا ہے،بخلاف ان گناہ گاروں کے جوبطور سزا مبتلاء کیےجاتے ہیں،ان کی پریشانی اور جزع وفزع کی حد نہیں رہتی ،بعض اوقات یہ ناشکری بلکہ کلمات کفر تک پہونچ جاتے ہیں،سیدی حکیم الامت تھانوی  قدس سرہ نے ایک پہچان یہ بتلائی کہ جس مصیبت کے ساتھ انسان کو اللہ تعالی کی طرف توجہ اپنے گناہوں پر تنبہ اور توبہ و استغفارکی رغبت زیادہ ہو جائے وہ علامت اس کی ہے کہ قہر نہیں بلکہ مہر اور عنایت ہے،اور جس کو یہ صورت نہ بنے بلکہ جزع اور معاصی میں اور زیادہ انہماک بڑھ جائے وہ علامت قہر الہی اورعذاب کی ہے،  واللہ اعلم۔ "فقط واللہ اعلم

Reference: Riyad as-Salihin 1482 In-book reference : Book 16, Hadith 18: حوالہ

عنوان: نظر کی حقیقت اور اس کا علاج اور نظر سے حفاظت کی دعائیں
سوال: میاں بیوی  کے درمیان اگر بہت زیادہ محبت ہو تو کیا نظر لگ سکتی ہے؟ اس کی کیا حقیقت ہے؟اور اس کا علاج کیا ہے؟
جواب:
حدیث شریف میں ہے:’’العینُ حق‘‘ یعنی  نظر لگنا برحق ہے جو کہ کسی کو بھی کسی بھی وجہ سے لگ سکتی ہے،  حافظ ابن حجر ؒ نے فتح الباری میں اس کے ذیل میں مسند بزار سے حضرت جابر رضی اللہ عنہ کی روایت نقل کی ہے کہ آنحضرت صلی اللہ علیہ وسلم نے فرمایا کہ:"قضا و قدر کے بعد اکثر لوگ نظر لگنے سے مرتے ہیں۔"اس سے معلوم ہوا کہ نظر لگنے سے بعض دفعہ آدمی بیمار بھی ہوجاتا ہے اور بعض صورتوں میں یہ بیماری موت کا پیش خیمہ بھی بن جاتی ہے، دوسرے نقصانات کو اسی پر  قیاس کیا جاسکتا ہے۔ حدیث میں ہے کہ جو شخص کسی چیز کو دیکھے اور وہ اسے  اچھی لگے تو اگر وہ ’’ما شاء الله لا قوة الا بالله‘‘ کہہ دے تو اس کو نظر نہیں لگے گی۔نظر کا مسنون علاج یہ ہے کہ جس شخص کی نظر لگے اس کے وضو کا پانی نظر لگے ہوئے شخص پر ڈالا جائے ان شاء اللہ شفاء ہو گی۔ چنانچہ حضرت ابواسامہ رضی اللہ تعالی عنہ  سے مروی ہے کہ’’ ان کے والد سہل بن حنیف  رضی اللہ تعالیٰ عنہ نے غسل کے ليے جبہ اتارا وہیں پر حضرت عامر بن ربیعہ   رضي الله تعالي عنه بھی تھے، حضرت سہل  رضي الله تعالي عنه  کا رنگ بہت کھِلا ہوا تھا ، عامر کہنے لگے کہ میں نے آج کی طرح خوبصورت بدن کبھی نہیں دیکھا ، یہاں تک کہ کنواری لڑکی تک کا بھی نہیں ، یہ سننا تھا کہ حضرت سہل  رضي الله تعالي عنه  کو درد شروع ہوا، اور تڑپ اٹھے ، رسول اللہ صلی اللہ علیہ وسلم  کو اطلاع ہوئی تو فرمایا کہ:" تم لوگ کیوں اپنے بھائی کے قتل کے درپے ہوتے ہو، ایسے موقعہ پر تم نے ’’ بَارَکَ اللّٰہ‘‘ کیوں نہیں کہا،" پھر ان کو حکم فرمایا کہ وہ وضو کریں ، اور وہ پانی حضرت سہل رضي الله تعالي عنه پر ڈالا گیا ، حضرت سہل  رضي الله تعالي عنه  فوراً ہی صحت مند ہوگئے ۔نظر ِبد سے حفاظت کی  مسنون دعائیں :"‌ أَعُوذُ ‌بِكَلِمَاتِ ‌اللَّهِ ‌التَّامَّاتِ مِنْ شَرِّ مَا خَلَقَ""‌أَعُوذُ ‌بِكَلِمَاتِ ‌الله ‌التَّامَّات ‌مِنْ ‌كُلِّ شَيْطَانٍ وَهَامَّةٍ وَمِنْ كُلِّ عَيْنٍ لَامَّةٍ"صبح و شام ان دعاؤں كا اهتمام كريں ۔مؤ طا مالك  ميں هے:"2001 - أخبرنا أبو مصعب، قال: حدثنا مالك، عن سهيل بن أبي صالح، عن أبيه، عن أبي هريرة: أن رجلا من أسلم، قال: ما نمت هذه الليلة، فقال رسول الله صلى الله عليه وسلم: من أي شيء؟ قال: لدغتني عقرب، فقال رسول الله صلى الله عليه وسلم: أما إنك لو قلت حين أمسيت: ‌أعوذ ‌بكلمات ‌الله ‌التامات من شر ما خلق، لم يضرك إن شاء الله"(كتاب الجامع،باب مايؤمر به من التعوذ،ج: 2، ص: 129،ط:مؤسسة الرسالة)المختصر النصيح في تهذيب الكتاب الجامع الصحيح  میں ہے:"عن ابن عباس قال: كان النبي صلى الله عليه وسلم يعوذ الحسن والحسين ويقول: «إن أباكما كان يعوذ بهما إسماعيل وإسحاق، أعوذ بكلمات الله التامات من كل شيطان وهامة ومن كل عين لامة."المختصر النصيح في تهذيب الكتاب الجامع الصحيح (4/ 25):صحیح البخاری میں ہے:"عن أبي هريرة رضي الله عنه، عن النبي صلى الله عليه وسلم قال: "العين حق. ونهى عن الوشم."(كتاب الطب،باب العين حق،ج:7 ، ص: 132، ط:السلطانية)فتح الباری میں ہے:"وقد أخرج البزار من حديث جابر بسند حسن عن النبي صلى الله عليه وسلم قال أكثر من يموت من أمتي بعد قضاء الله وقدره بالأنفس قال الراوي يعني بالعين وقال النووي في الحديث إثبات القدر وصحة أمر العين وأنها قوية الضرر وأما الزيادة الثانية وهي أمر العاين بالاغتسال عند طلب المعيون منه ذلك ففيها إشارة إلى أن الاغتسال لذلك كان معلوما بينهم فأمرهم إن لا يمتنعوا منه إذا أريد منهم وأدنى ما في ذلك رفع الوهم الحاصل في ذلك".(كتاب الطب،باب العين حق،ج:10،ص:204، ط:دار المعرفۃ)المفاتیح فی شرح المصابیح میں ہے:"عن أبي أمامة بن سهل بن حنيف قال: رأى عامر بن ربيعة سهل ابن حنيف يغتسل فقال: والله ما رأيت كاليوم، ولا جلد مخبأة! قال: فلبط سهل، فأتي رسول الله صلى الله عليه وسلم فقيل له: يا رسول الله! هل لك في سهل بن حنيف، والله ما يرفع رأسه! فقال: "هل تتهمون له أحدا؟ "، قالوا: نتهم عامر بن ربيعة، قال فدعا رسول الله صلى الله عليه وسلم عامرا فتغلظ عليه وقال: "علام يقتل أحدكم أخاه، ألا بركت؟ اغتسل له"، فغسل عامر وجهه ويديه ومرفقيه وركبتيه وأطراف رجليه وداخلة إزاره في قدح ثم صب عليه، فراح مع الناس ليس به بأس".(کتاب الطب والرقی،ج: 5، ص:8، ط: دار النوادر)فقط واللہ اعلم

Reference: Sunnah.com reference : Book 51, Hadith 11 USC-MSA web (English) reference : Book 51, Hadith 11 Arabic reference : Book 51, Hadith 1743: حوالہ

عنوان: کیا حیات النبی کے منکرین اہلِ سنت والجماعت میں داخل ہے؟
سوال: کیا  حیات النبی صلی اللہ علیہ وسلم کے منکرین  کا اہلِ سنت والجماعت سے کوئی تعلق ہے،  اور کیا ان میں رشتہ کر سکتے ہیں کہ نہیں؟
جواب:
بصورتِ مسئولہ اگر  کوئی شخص،  اہلِ سنت والجماعت کے مسلمہ بدیہی عقیدہ کے  مطابق نبی کریم صلی اللہ علیہ کی قبر  مبارک میں حیات کا انکار  کرتا ہےتو  یہ اجماعی عقیدے کا انکار ہے، جس کی بنا  پر ایسے نظریات  کے حامل افراد اہلِ سنت والجماعت سے خارج  ہیں، کیوں کہ حضور اقدس صلی اللہ علیہ وسلم کی حیات کے بارے میں اہلِ سنت والجماعت کا اجماعی عقیدہ یہ ہے کہ آپ صلی اللہ علیہ وسلم اپنی قبر مبارک میں زندہ ہیں اور آپ  ﷺ کی حیات، حیاتِ دنیوی کی سی ہے بلامکلف ہونے کے، اور یہ حیات مخصوص ہے آں حضرت صلی اللہ علیہ وسلم اور انبیاء کرام علیہم السلام اور شہداء کے ساتھ، یہ حیات ِخالص برزخی حیات نہیں جو تمام ایمان داروں، بلکہ تمام انسانوں کو حاصل ہے، لہذا ایسے نظریات کے معتقدین سےرشتہ نہیں کرنا چاہیے۔المہند علی المفند (معروف بہ عقائدِ اہلِ سنت والجماعت) میں ہے:"السوال الخامس: ما قولكم فى حيواة النبي عليه الصلوة والسلام في قبره الشريف، هل ذلك أمر مخصوص به أم مثل سائر المؤمنين رحمة الله عليهم حيواة برزخية .الجواب : عندنا وعند مشائخنا حياة حضرة الرسالة صلى الله عليه وسلم حي في قبره الشريف وحيوته صلى الله عليه وسلم دنيوية من غير تكليف وهي مختصة به صلى الله عليه وسلم وبجميع الأنبياء صلوات الله عليهم والشهداء لابرزخية كماهي حاصلة لسائر المؤمنين بل لجميع الناس كما نص عليه العلامة السيوطي في رسالته أنباه الاذكياء بحيوة الانبياء حيث قال: قال الشيخ تقي الدين السبكي حيواة الأنبياء والشهداء فى القبر كحياتهم في الدنيا ويشهد له صلواة موسى عليه السلام في قبره فان الصلواة تستدعى جسداً حياً إلى آخر ماقال. فثبت بهذا أن حيواته دنيوية برزخية لكونها في عالم البرزخ. ولشيخنا شمس الاسلام والدين محمد قاسم العلوم على المستفيدين قدس الله سره العزيز فى هذا المبحث رسالة مستقلة دقيقة المأخذ بديعة المسلك لم يُر مثلها قد طبعت وشاعت في الناس واسمها ”آب حيات أى ماء الحياة...."(السوال الخامس، ص:21/22، ط: دارالاشاعت)جواہر الفتاوی میں ہے:"حیات النبی صلی اللہ علیہ وسلم بلکہ تمام انبیاء علیہم السلام کا عقیدہ نصوصِ شرعیہ سے اور اجماعِ امت سے ثابت ہے، باتفاق علماءِ اہل السنۃ والجماعۃ خاص کر اکابرینِ علماءِ دیوبند، اس جماعتِ دیوبندیہ کے لیے معیار قرار دیتے ہیں، اس کے خلاف منکرینِ حیات النبی صلی اللہ علیہ وسلم و الانبیاء والشہداء کو مبتدع اور اہلِ سنت و الجماعت سے خارج قرار دیتے ہیں۔"(جواہر الفتاوٰی جدید، ج:1، ص:432، ط:اسلامی کتب خانہ)حياة الأنبياء في قبورهم للبيهقي میں ہے:"أن الله جل ثناؤه رد إلى الأنبياء عليهم السلام أرواحهم فهم أحياء عند ربهم كالشهداء."(بیان قول اللنبی صلی اللہ علیہ وسلم «لا تفضلوا بين أنبياء الله تعالی، ص:110، ط:مکتبۃ العلوم والحکم)شرح الشفا لملّا علی القاری میں ہے:"(عَنْ أَبِي هُرَيْرَةَ رَضِيَ اللَّهُ عَنْهُ أَنَّ رسول الله صلى الله تعالى عَلَيْهِ وَسَلَّمَ قَالَ «مَا مِنْ أَحَدٍ يُسَلِّمُ عَلَيَّ إِلَّا رَدَّ اللَّهُ عَلَيَّ رُوحِي حَتَّى أردّ عليه) أي على من سلم علي (السّلام) مفعول أرد والحديث رواه أبو داود وأحمد والبيهقي وسنده حسن وظاهره الإطلاق الشامل لكل مكان وزمان ومن خص الرد بوقت الزيارة فعليه البيان والمعنى أن الله سبحانه يرد روحه الشريف عن استغراقه المنيف ليرد على مسلمه جبرا لخاطره الضعيف وإلا فمن المعتقد المعتمد أنه صلى الله تعالى عليه وسلم حي في قبره كسائر الأنبياء في قبورهم وهم أحياء عند ربهم وأن لأرواحهم تعلقا بالعالم العلوي والسلفي كما كانوا في الحال الدنيوي فهم بحسب القلب عرشيون وباعتبار القالب فرشيون".(الباب الرابع فی حکم الصلوۃ علیہ صلی اللہ علیہ وسلم، فصل :في تخصيصه عليه الصلاة والسلام بتبليغ صلاة من صلى عليه صلاة أو سلم من الأنام، ج:2، ص:143، ط:دارالکتب العلمیۃ)عمدة القاري شرح صحيح البخاري میں ہے:" من أنكر الحياة في القبر، وهم المعتزلة ومن نحا نحوهم"(کتاب فضائل اصحاب النبی صلی اللہ علیہ وسلم، باب قول النبي صلى الله عليه وسلم لو كنت متخذا خليلا قاله أبو سعيد، ج:16، ص:185، ط:داراحیاء التراث العربی)فقط واللہ اعلم

Reference: Mishkat al-Masabih 925 In-book reference : Book 4, Hadith 348: حوالہ